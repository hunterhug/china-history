<!DOCTYPE html>
<html>
<head>
  <meta charset="UTF-8">
  <title>元史-志-第七章-卷七-原文</title>
<style>
    a {
      text-decoration: none;
    }
  </style>
</head>
</p><p><body>
<div>
<div>
<p><a id='home' href="../../index.html">首页</a></p><p id='list'>元史-志<a href='../元史.html#志'>：目录</a></p>
</div>
<div class='pn'><p class='pre'>上一节：<a href='第六章-卷六-原文.html'>第六章-卷六</a></p><p class='next'>下一节：<a href='第八章-卷八-原文.html'>第八章-卷八</a></p></div>
</div>

<h1>第七章-卷七<span style='font-size:small'> 原文</span></h1>
<p>◎历三</p><p>○授时历经上</p><p>步气朔第一</p><p>至元十八年岁次辛巳为元。（上考往古，下验将来，皆距立元为算。周岁消长，百年各一，其诸应等数，随时推测，不用为元。）</p><p>日周，一万。</p><p>岁实，三百六十五万二千四百二十五分。</p><p>通余，五万二千四百二十五分。</p><p>朔实，二十九万五千三百五分九十三秒。</p><p>通闰，十万八千七百五十三分八十四秒。</p><p>岁周，三百六十五日二千四百二十五分。</p><p>朔策，二十九日五千三百五分九十三秒。</p><p>气策，十五日二千一百八十四分三十七秒半。</p><p>望策，十四日七千六百五十二分九十六秒半。</p><p>弦策，七日三千八百二十六分四十八秒少。</p><p>气应，五十五万六百分。</p><p>闰应，二十万一千八百五十分。</p><p>没限，七千八百一十五分六十二秒半。</p><p>气盈，二千一百八十四分三十七秒半。</p><p>朔虚，四千六百九十四分七秒。</p><p>旬周，六十万。</p><p>纪法，六十。</p><p>推天正冬至</p><p>置所求距算，以岁实（上推往古，每百年长一；下算将来，每百年消一。）乘之，为中积。加气应，为通积。满旬周，去之；不尽，以日周约之为日，不满为分。其日命甲子算外，即所求天正冬至日辰及分。（如上考者，以气应减中积，满旬周，去之；不尽，以减旬周。余同上。）</p><p>求次气</p><p>置天正冬至日分，以气策累加之，其日满纪法，去之，外命如前，各得次气日辰及分秒。</p><p>推天正经朔</p><p>置中积，加闰应，为闰积。满朔实，去之不尽，为闰余，以减通积，为朔积。满旬周，去之；不尽，以日周约之，为日，不满为分，即所求天正经朔日及分秒。（上考者，以闰应减中积，满朔实，去之不尽，以减朔实，为闰余。以日周约之为日，不满为分，以减冬至日及分，不及减者，加纪法减之，命如上。）</p><p>求弦望及次朔</p><p>置天正经朔日及分秒，以弦策累加之，其日满纪法，去之，各得弦望及次朔日及分秒。</p><p>推没日</p><p>置有没之气分秒，（如没限已上为有没之气。）以十五乘之，用减气策，余满气盈而一，为日，并恒气日，命为没日。</p><p>推灭日</p><p>置有灭之朔分秒，（在朔虚分已下为有灭之朔。）以三十乘之，满朔虚而一，为日，并经朔日，命为灭日。</p><p>步发敛第二</p><p>土王策，三日四百三十六分八十七秒半。</p><p>月闰，九千六十二分八十二秒。</p><p>辰法，一万。</p><p>半辰法，五千。</p><p>刻法，一千二百。</p><p>推五行用事</p><p>各以四立之节，为春木、夏火、秋金、冬水首用事日。以土王策减四季中气，各得其季土始用事日。</p><p>气候</p><p>正月</p><p>立春，正月节东风解冻蛰虫始振鱼陟负冰</p><p>雨水，正月中獭祭鱼候雁北草木萌动</p><p>二月</p><p>惊蛰，二月节桃始华仓鹒鸣鹰化为鸠</p><p>春分，二月中玄鸟至雷乃发声始电</p><p>三月</p><p>清明，三月节桐始华田鼠化为釐虹始见</p><p>谷雨，三月中萍始生鸣鸠拂其羽戴胜降于桑</p><p>四月</p><p>立夏，四月节蝼蝈鸣蚯蚓出王瓜生</p><p>小满，四月中苦莱秀靡草死麦秋至</p><p>五月</p><p>芒种，五月节螳螂生鵙始鸣反舌无声</p><p>夏至，五月中鹿角解蜩始鸣半夏生</p><p>六月</p><p>小暑，六月节温风至蟋蟀居壁鹰始挚</p><p>大暑，六月中腐草为萤土润溽暑大雨时行</p><p>七月</p><p>立秋，七月节凉风至白露降寒蝉鸣</p><p>处暑，七月中鹰乃祭鸟天地始肃禾乃登</p><p>八月</p><p>白露，八月节鸿雁来玄鸟归群鸟养羞</p><p>秋分，八月中雷始收声蛰虫坏户水始涸</p><p>九月</p><p>寒露，九月节鸿雁来宾雀入大水为蛤菊有黄华</p><p>霜降，九月中豺乃祭兽草木黄落蛰虫咸俯</p><p>十月</p><p>立冬，十月节水始冰地始冻雉入大水为蜃</p><p>小雪，十月中虹藏不见天气上升，地气下降闭塞而成冬</p><p>十一月</p><p>大雪，十一月节鹖鴠不鸣虎始交荔挺出</p><p>冬至，十一月中蚯蚓结麋角解水泉动</p><p>十二月</p><p>小寒，十二月节雁北乡鹊始巢雉雊</p><p>大寒，十二月中鸡乳征鸟厉疾水泽腹坚</p><p>推中气去经朔</p><p>置天正闰余，以日周约之，为日，命之，得冬至去经朔。以月闰累加之，各得中气去经朔日算。（满朔策，去之，乃全置闰，然俟定朔无中气者裁之。）</p><p>推发敛加时</p><p>置所求分秒，以十二乘之，满辰法而一，为辰数；余以刻法收之，为刻；命子正算外，即所在辰刻。（如满半辰法，通作一辰，命起子初。）</p><p>步日躔第三</p><p>周天分，三百六十五万二千五百七十五分。</p><p>周天，三百六十五度二十五分七十五秒。</p><p>半周天，一百八十二度六十二分八十七秒半。</p><p>象限，九十一度三十一分四十三秒太。</p><p>岁差，一分五十秒。</p><p>周应，三百一十五万一千七十五分。</p><p>半岁周，一百八十二日六千二百一十二分半。</p><p>盈初缩末限，八十八日九千九十二分少。</p><p>缩初盈末限，九十三日七千一百二十分少。</p><p>推天正经朔弦望入盈缩历</p><p>置半岁周，以闰余日及分减之，即得天正经朔入缩历。（冬至后盈，夏至后缩。）以弦策累加之，各得弦望及次朔入盈缩历日及分秒。（满半岁周去之，即交盈缩。）</p><p>求盈缩差</p><p>视入历盈者，在盈初缩末限已下，为初限，已上，反减半岁周，余为末限；缩者，在缩初盈末限已下，为初限，已上，反减半岁周，余为末限。其盈初缩末者，置立差三十一，以初末限乘之，加平差二万四千六百，又以初末限乘之，用减定差五百一十三万三千二百，余再以初末限乘之，满亿为度，不满退除为分秒。缩初盈末者，置立差二十七，以初末限乘之，加平差二万二千一百，又以初末限乘之，用减定差四百八十七万六百，余再以初末限乘之，满亿为度，不满退除为分秒，即所求盈缩差。</p><p>又术：置入限分，以其日盈缩分乘之，万约为分，以加其下盈缩积，万约为度，不满为分秒，亦得所求盈缩差。</p><p>赤道宿度</p><p>角十二一十亢九二十氐十六三十房五六十</p><p>心六五十尾十九一十箕十四十</p><p>右东方七宿，七十九度二十分。</p><p>斗二十五二十牛七二十女十一三十五虚八九十五太</p><p>危十五四十室十七一十壁八六十</p><p>右北方七宿，九十三度八十分太。</p><p>奎十六六十娄十一八十胃十五六十昴十一三十</p><p>毕十七四十觜初五参十一一十</p><p>右西方七宿，八十三度八十五分。</p><p>井三十三三十鬼二二十柳十三三十星六三十</p><p>张十七二十五翼十八七十五轸十七三十</p><p>右南方七宿，一百八度四十分。</p><p>右赤道宿次，并依新制浑仪测定，用为常数，校天为密。若考往古，即用当时宿度为准。</p><p>推冬至赤道日度</p><p>置中积，以加周应为通积，满周天分，（上推往古，每百年消一；下算将来，每百年长一。）去之，不尽，以日周约之为度，不满，退约为分秒。命起赤道虚宿六度外，去之，至不满宿，即所求天正冬至加时日躔赤道宿度及分秒。（上考者，以周应减中积，满周天，去之；不尽，以减周天，余以日周约之为度；余同上。如当时有宿度者，止依当时宿度命之。）</p><p>求四正赤道日度</p><p>置天正冬至加时赤道日度，累加象限，满赤道宿次，去之，各得春夏秋正日所在宿度及分秒。</p><p>求四正赤道宿积度</p><p>置四正赤道宿全度，以四正赤道日度及分减之，余为距后度；以赤道宿度累加之，各得四正后赤道宿积度及分。</p><p>黄赤道率</p><p>（表略）</p><p>推黄道宿度</p><p>置四正后赤道宿积度，以其赤道积度减之，余以黄道率乘之，如赤道率而一；所得，以加黄道积度，为二十八宿黄道积度；以前宿黄道积度减之，为其宿黄道度及分。（其秒就近为分。）</p><p>黄道宿度</p><p>角十二八十七亢九五十六氐十六四十房五四十八</p><p>心六二十七尾十七九十五箕九五十九</p><p>右东方七宿，七十八度一十二分。</p><p>斗二十三四十七牛六九十女十一十二虚九分空太</p><p>危十五九十五室十八三十二壁九三十四</p><p>右北方七宿，九十四度一十分太。</p><p>奎十七八十七娄十二三十六胃十五八十一昴十一０八</p><p>毕十六五十觜初零五参十二十八</p><p>右西方七宿，八十三度九十五分。</p><p>井三十一０三鬼二一十一柳十三星六三十一</p><p>张十七七十九翼二十零九轸十八七十五</p><p>右南方七宿，一百九度八分。</p><p>右黄道宿度，依今历所测赤道准冬至岁差所在算定，以凭推步。若上下考验，据岁差每移一度，依术推变，各得当时宿度。</p><p>推冬至加时黄道日度</p><p>置天正冬至加时赤道日度，以其赤道积度减之，余以黄道率乘之，如赤道率而一；所得，以加黄道积度，即所求年天正冬至加时黄道日度及分秒。</p><p>求四正加时黄道日度</p><p>置所求年冬至日躔黄赤道差，与次年黄赤道差相减，余四而一，所得，加象限，为四正定象度。置冬至加时黄道日度，以四正定象度累加之，满黄道宿次，去之，各得四正定气加时黄道度及分。</p><p>求四正晨前夜半日度</p><p>置四正恒气日及分秒，（冬夏二至，盈缩之端，以恒为定。）以盈缩差命为日分，盈减缩加之，即为四正定气日及分。置日下分，以其日行度乘之，如日周而一；所得，以减四正加时黄道日度，各得四正定气晨前夜半日度及分秒。</p><p>求四正后每日晨前夜半黄道日度</p><p>以四正定气日距后正定气日为相距日，以四正定气晨前夜半日度距后正定气晨前夜半日度为相距度，累计相距日之行定度，与相距度相减；余如相距日而一，为日差；（相距度多为加，相距度少为减。）以加减四正每日行度率，为每日行定度；累加四正晨前夜半黄道日度，满宿次，去之，为每日晨前夜半黄道日度及分秒。</p><p>求每日午中黄道日度</p><p>置其日行定度，半之，以加其日晨前夜半黄道日度，得午中黄道日度及分秒。</p><p>求每日午中黄道积度</p><p>以二至加时黄道日度距所求日午中黄道日度，为二至后黄道积度及分秒。</p><p>求每日午中赤道日度</p><p>置所求日午中黄道积度，满象限，去之，余为分后；内减黄道积度，以赤道率乘之，如黄道率而一；所得，以加赤道积度及所去象限，为所求赤道积度及分秒；以二至赤道日度加而命之，即每日午中赤道日度及分秒。</p><p>黄道十二次宿度</p><p>危，十二度六十四分九十一秒。入娵訾之次，辰在亥。</p><p>奎，一度七十三分六十三秒。入降娄之次，辰在戌。</p><p>胃，三度七十四分五十六秒。入大梁之次，辰在酉。</p><p>毕，六度八十八分五秒。入实沈之次，辰在申。</p><p>井，八度三十四分九十四秒。入鹑首之次，辰在未。</p><p>柳，三度八十六分八十秒。入鹑火之次，辰在午。</p><p>张，十五度二十六分六秒。入鹑尾之次，辰在巳。</p><p>轸，十度七分九十七秒。入寿星之次，辰在辰。</p><p>氐，一度一十四分五十二秒。入大火之次，辰在卯。</p><p>尾，三度一分一十五秒。入析木之次，辰在寅。</p><p>斗，三度七十六分八十五秒。入星纪之次，辰在丑。</p><p>女，二度六分三十八秒。入玄枵之次，辰在子。</p><p>求入十二次时刻</p><p>各置入次宿度及分秒，以其日晨前夜半日度减之，余以日周乘之，为实；以其日行定度为法；实如法而一，所得，依发敛加时求之，即入次时刻。</p><p>步月离第四</p><p>转终分，二十七万五千五百四十六分。</p><p>转终，二十七日五千五百四十六分。</p><p>转中，十三日七千七百七十三分。</p><p>初限，八十四。</p><p>中限，一百六十八。</p><p>周限，三百三十六。</p><p>月平行，十三度三十六分八十七秒半。</p><p>转差，一日九千七百五十九分九十三秒。</p><p>弦策，七日三千八百二十六分四十八秒少。</p><p>上弦，九十一度三十一分四十三秒太。</p><p>望，一百八十二度六十二分八十七秒半。</p><p>下弦，二百七十三度九十四分三十一秒少。</p><p>转应，一十三万一千九百四分。</p><p>推天正经朔入转</p><p>置中积，加转应，减闰余，满转终分，去之，不尽，以日周约之为日，不满为分，即天正经朔入转日及分。（上考者，中积内加所求闰余，减转应，满转终，去之，不尽，以减转终，余同上。）</p><p>求弦望及次朔入转</p><p>置天正经朔入转日及分，以弦策累加之，满转终，去之，即弦望及次朔入转日及分秒。如径求次朔，以转差加之。</p><p>求经朔弦望入迟疾历</p><p>各视入转日及分秒，在转中已下，为疾历；已上，减去转中，为迟历。</p><p>迟疾转定及积度</p><p>（表略）</p><p>求迟疾差</p><p>置迟疾历日及分，以十二限二十分乘之，在初限已下为初限，已上覆减中限，余为末限。置立差三百二十五，以初末限乘之，加平差二万八千一百，又以初末限乘之，用减定差一千一百一十一万，余再以初末限乘之，满亿为度，不满退除为分秒，即迟疾差。</p><p>又术：置迟疾历日及分，以迟疾历日率减之，余以其下损益分乘之，如八百二十而一，益加损减其下迟疾度，亦为所求迟疾差。</p><p>求朔弦望定日</p><p>以经朔弦望盈缩差与迟疾差，同名相从，异名相消，（盈迟缩疾为同名，盈疾缩迟为异名。）以八百二十乘之，以所入迟疾限下行度除之，即为加减差，（盈迟为加，缩疾为减。）以加减经朔弦望日及分，即定朔弦望日及分。若定弦望分在日出分已下者，退一日，其日命甲子算外，各得定朔弦望日辰。定朔干名与后朔干同者，其月大；不同者，其月小；内无中气者，为闰月。</p><p>推定朔弦望加时日月宿度</p><p>置经朔弦望入盈缩历日及分，以加减差加减之，为定朔弦望入历，在盈，便为中积，在缩，加半岁周，为中积；命日为度，以盈缩差盈加缩减之，为加时定积度；以冬至加时日躔黄道宿度加而命之，各得定朔弦望加时日度。</p><p>凡合朔加时，日月同度，便为定朔加时月度，其弦望各以弦望度加定积，为定弦望月行定积度，依上加而命之，各得定弦望加时黄道月度。</p><p>推定朔弦望加时赤道月度</p><p>各置定朔弦望加时黄道月行定积度，满象限，去之，以其黄道积度减之，余以赤道率乘之，如黄道率而一，用加其下赤道积度及所去象限，各为赤道加时定积度；以冬至加时赤道日度加而命之，各为定朔弦望加时赤道月度及分秒。（象限已下及半周，去之，为至后；满象限及三象，去之，为分后。）</p><p>推朔后平交入转迟疾历</p><p>置交终日及分，内减经朔入交日及分，为朔后平交日；以加经朔入转，为朔后平交入转；在转中已下，为疾历；已上，去之，为迟历。</p><p>求正交日辰</p><p>置经朔，加朔后平交日，以迟疾历依前求到迟疾差，迟加疾减之，为正交日及分，其日命甲子算外，即正交日辰。</p><p>推正交加时黄道月度</p><p>置朔后平交日，以月平行度乘之，为距后度；以加经朔中积，为冬至距正交定积度；以冬至日躔黄道宿度加而命之，为正交加时月离黄道宿度及分秒。</p><p>求正交在二至后初末限</p><p>置冬至距正交积度及分，在半岁周已下，为冬至后；已上，去之，为夏至后。其二至后，在象限已下，为初限，已上，减去半岁周，为末限。</p><p>求定差距差定限度</p><p>置初末限度，以十四度六十六分乘之，如象限而一，为定差；反减十四度六十六分，余为距差。以二十四乘定差，如十四度六十六分而一；所得，交在冬至后名减，夏至后名加，皆加减九十八度，为定限度及分秒。</p><p>求四正赤道宿度</p><p>置冬至加时赤道度，命为冬至正度；以象限累加之，各得春分、夏至、秋分正积度；各命赤道宿次去之，为四正赤道宿度及分秒。</p><p>求月离赤道正交宿度</p><p>以距差加减春秋二正赤道宿度，为月离赤道正交宿度及分秒。冬至后，初限加，末限减，视春正；夏至后，初限减，末限加，视秋正。</p><p>求正交后赤道积度入初末限</p><p>各置春秋二正赤道所当宿全度及分，以月离赤道正交宿度及分减之，余为正交后积度；以赤道宿次累加之，满象限去之，为半交后；又去之，为中交后；再去之，为半交后；视各交积度在半象已下，为初限；已上，用减象限，余为末限。</p><p>求月离赤道正交后半交白道）旧名九道出入赤道内外度及定差</p><p>置各交定差度及分，以二十五乘之，如六十一而一；所得，视月离黄道正交在冬至后宿度为减，夏至后宿度为加，皆加减二十三度九十分，为月离赤道后半交白道出入赤道内外度及分；以周天六之一，六十度八十七分六十二秒半，除之，为定差。）月离赤道正交后为外，中交后为内。</p><p>求月离出入赤道内外白道去极度</p><p>置每日月离赤道交后初末限，用减象限，余为白道积；用其积度减之，余以其差率乘之；所得，百约之，以加其下积差，为每日积差；用减周天六之一，余以定差乘之，为每日月离赤道内外度；内减外加象限，为每日月离白道去极度及分秒。</p><p>求每交月离白道积度及宿次</p><p>置定限度，与初末限相减相乘，退位为分，为定差；正（交、中交后为加，半交后为减。）以差加减正交后赤道积度，为月离白道定积度；以前宿白道定积度减之，各得月离白道宿次及分。</p><p>推定朔弦望加时月离白道宿度</p><p>各以月离赤道正交宿度距所求定朔弦望加时月离赤道宿度，为正交后积度；满象限，去之，为半交后；又去之，为中交后；再去之，为半交后；视交后积度在半象已下，为初限；已上，用减象限，为末限；以初末限与定限度相减相乘，退位为分，分满百为度，为定差；）正交中交后为加，半交后为减。以差加减月离赤道正交后积度，为定积度，以正交宿度加之，以其所当月离白道宿次去之，各得定朔弦望加时月离白道宿度及分秒。</p><p>求定朔弦望加时及夜半晨昏入转</p><p>置经朔弦望入转日及分，以定朔弦望加减差加减之，为定朔弦望加时入转；以定朔弦望日下分减之，为夜半入转；以晨分加之，为晨转；昏分加之，为昏转。</p><p>求夜半月度</p><p>置定朔弦望日下分，以其入转日转定度乘之，万约为加时转度，以减加时定积度，余为夜半定积度；依前加而命之，各得夜半月离宿度及分秒。</p><p>求晨昏月度</p><p>置其日晨昏分，以夜半入转日转定度乘之，万约为晨昏转度；各加夜半定积度，为晨昏定积度；加命如前，各得晨昏月离宿度及分秒。</p><p>求每日晨昏月离白道宿次</p><p>累计相距日数转定度，为转积度；与定朔弦望晨昏宿次前后相距度相减，余以相距日数除之，为日差；）距度多为加，距度少为减。以加减每日转定度，为行定度；以累加定朔弦望晨昏月度，加命如前，即每日晨昏月离白道宿次。朔后用晨，望后用昏，朔望晨昏俱用。</p>
<div class='pn'><p class='pre'>上一节：<a href='第六章-卷六-原文.html'>第六章-卷六</a></p><p class='next'>下一节：<a href='第八章-卷八-原文.html'>第八章-卷八</a></p></div></body>
</html>
