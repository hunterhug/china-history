<!DOCTYPE html>
<html>
<head>
    <meta charset="UTF-8">
  <meta name="viewport" content="width=device-width, initial-scale=1.0">
  <title>宋史-志-第九章-卷九-原文</title>
<style>
    a {
      text-decoration: none;
    }
  </style>
</head>
</p><p><body>
<div>
<div>
<p><a id='home' href="../../index.html">首页</a></p><p id='list'>宋史-志<a href='../宋史.html#志'>：目录</a></p>
</div>
<div class='pn'><p class='pre'>上一节：<a href='第八章-卷八-原文.html'>第八章-卷八</a></p><p class='next'>下一节：<a href='第十章-卷十-原文.html'>第十章-卷十</a></p></div>
</div>

<h1>第九章-卷九<span style='font-size:small'> 原文</span></h1>
<p>歲星晝見　太白晝見經天　五緯相犯老人星　景星　彗星　客星<BR><BR> </p><p>　　歲星晝見<BR><BR> </p><p>　　嘉祐五年三月乙未，歲星晝見。六年六月壬申，晝見。七年六月丙子，晝見。八年七月癸亥，晝見。<BR><BR> </p><p>　　治平元年六月壬戌，晝見。<BR><BR> </p><p>　　元符二年八月癸未，晝見。<BR><BR> </p><p>　　太白晝見經天<BR><BR> </p><p>　　開寶元年六月丁丑，太白晝見。戊寅，復見。<BR><BR> </p><p>　　淳化元年六月庚午，七月丁丑，十一月戊戌，皆晝見。<BR><BR> </p><p>　　咸平三年六月己未，晝見。四年十二月丙寅，晝見在南斗。六年五月甲午，八月庚午，皆晝見。<BR><BR> </p><p>　　景德元年十一月辛亥，晝見。二年四月甲辰，晝見。三年七月乙巳，晝見。庚申，又見。十二月癸酉，又見。<BR><BR> </p><p>　　大中祥符元年七月庚申，晝見。四年六月丙午，八月乙巳，皆晝見。六年四月壬午，晝見。七年七月癸卯，晝見。九年五月庚午，晝見。<BR><BR> </p><p>　　天禧三年六月辛卯，復見。四年七月丁巳，晝見。五年六月丙午，晝見。<BR><BR> </p><p>　　乾興元年十一月壬辰，又見。<BR><BR> </p><p>　　天聖三年六月壬戌，十二月戊寅，皆晝見。五年五月壬寅，晝見。<BR><BR> </p><p>　　明道元年七月，晝見三十日。<BR><BR> </p><p>　　慶曆三年八月甲寅，晝見。<BR><BR> </p><p>　　皇祐三年四月丙午，晝見。<BR><BR> </p><p>　　至和元年五月壬辰，九月己丑，十月辛卯，皆晝見。三年四月己丑，晝見。<BR><BR> </p><p>　　嘉祐二年六月己未，晝見。四年正月庚寅，晝見。七月辛丑，晝見。五年九月庚寅，晝見。六年六月乙丑，晝見。七年五月戊午，晝見。七月己酉，經天，復見。十月乙未，晝見。<BR><BR> </p><p>　　治平元年正月戊戌，晝見。六月辛酉，晝見。二年七月丁丑，晝見。十二月辛亥，又見。四年二月丁酉，晝見。閏三月癸未，晝見。五月辛巳，晝見。七月癸卯，八月丁未，晝見。<BR><BR> </p><p>　　熙寧元年十一月癸酉，晝見。二年六月壬戌，晝見。三年五月癸巳，九月壬子，五年二月癸亥，五月丙午，八年三月戊午，七月戊寅，皆晝見。九年十月乙酉，晝見。十年五月甲戌，晝見。<BR><BR> </p><p>　　元豐元年四月癸亥，晝見。三年七月戊子，晝見。四年七月己丑，晝見。六年八月己卯，晝見。七年十月乙卯，晝見。<BR><BR> </p><p>　　元祐元年六月庚戌，晝見。十月庚寅，晝見。三年二月辛丑，晝見。七月辛未，又見。六年四月壬寅，晝見。閏八月乙丑，又見。七年十一月辛巳，晝見。八年四月己未，晝見。<BR><BR> </p><p>　　紹聖元年五月己酉，晝見。九月庚申，又見。二年十一月丙申，晝見。三年五月壬子，晝見。四年六月己酉，晝見。<BR><BR> </p><p>　　元符二年五月甲辰，晝見。八月癸巳，又見。<BR><BR> </p><p>　　崇寧元年六月己酉，晝見。三年正月癸卯，晝見。<BR><BR> </p><p>　　大觀二年十一月丁未，晝見。四年十月戊戌，又見。<BR><BR> </p><p>　　政和三年十二月辛酉，晝見。六年十月乙丑，晝見。七年三月辛未，晝見。<BR><BR> </p><p>　　重和元年十月己卯，晝見。<BR><BR> </p><p>　　宣和二年六月丁丑，晝見。六年十一月丙子，晝見。<BR><BR> </p><p>　　建炎元年十月甲戌，紹興元年四月壬申，晝見。四年六月庚子，十一月戊申，晝見經天。六年正月壬辰，晝見經天。十七年七月辛巳，晝見。二十八年六月壬辰，晝見。<BR><BR> </p><p>　　隆興元年七月丙申，經天晝見。二年六月戊辰，晝見。七月庚子，經天晝見。<BR><BR> </p><p>　　乾道元年三月甲寅，晝見。乙亥，晝見經天。二年四月甲申，晝見。五月甲寅，經天晝見。庚午，晝見。三年九月戊子，四年五月乙丑，晝見，與日爭明。六月辛卯，經天。五年六月庚寅，晝見。十一月甲子，晝見。庚午，晝見。<BR><BR> </p><p>　　淳熙三年五月癸酉，經天晝見。四年十一月壬戌，又見。六年七月乙丑，晝見。癸未，經天。九年六月庚申，晝見。甲子，經天。九月癸巳，十一年五月乙卯，十二年六月戊寅，晝見。七月丁酉，經天晝見，至八月壬申始滅。十四年六月辛卯，晝見。七月辛丑，經天。<BR><BR> </p><p>　　紹熙元年五月丙子，晝見，與日爭明。四年七月乙丑，十一月甲戌，晝見。<BR><BR> </p><p>　　慶元元年三月庚寅，經天晝見。七月己亥，晝見。四年九月壬寅，晝見。癸卯，經天。<BR><BR> </p><p>　　嘉泰元年六月丙午，經天晝見。十一月己巳，晝見。十二月己卯，經天晝見。三年六月癸亥，經天晝見。<BR><BR> </p><p>　　開禧元年三月庚申，二年五月壬寅，三年十二月乙巳，晝見，與日爭明。<BR><BR> </p><p>　　嘉定元年五月甲子，四年七月壬戌，五年九月丙午，六年二月丁丑，晝見。七年五月丁丑，八月乙巳，九月壬戌，晝見。九年五月癸酉，十年五月乙丑，晝見。癸酉，經天。十一月庚辰，晝見。戊戌，經天。十二年二月庚子，晝見。三月丁亥，經天晝見。六月辛未，晝見。辛亥，經天，晝見。十三年九月甲午，十四年三月甲午，十五年五月庚戌，九月辛未，晝見。十七年六月丁卯，晝見經天。<BR><BR> </p><p>　　寶慶元年六月辛卯，晝見。<BR><BR> </p><p>　　紹定五年四月丁丑，晝見。五月癸巳，經天。<BR><BR> </p><p>　　端平元年十一月壬戌，經天。二年四月丁亥，七月戊戌，晝見經天。<BR><BR> </p><p>　　嘉熙元年二月己酉，二年五月辛巳，八月辛酉，晝見經天。三年十二月辛酉，四年二月丁未，淳祐元年六月庚寅，晝見。十月戊戌，晝見。乙巳，經天。二年十二月壬戌，晝見。三年七月己亥，四年八月壬辰，五年二月辛卯，晝見經天。六年四月辛酉，八月壬子，晝見。九月戊辰，晝見經天。七年十月辛巳，九年十二月戊申，十一年二月乙卯，七月癸亥，寶祐二年九月丁卯，三年十月甲戌，四年五月丁未，五年七月己未，開慶元年六月壬寅，景定三年四月庚寅，閏九月甲申，五年四月戊午，晝見。五月乙亥，咸淳元年七月丁酉，四年九月癸酉，德祐元年七月丙子，晝見。<BR><BR> </p><p>　　五緯相犯<BR><BR> </p><p>　　建隆元年正月甲子，太白犯熒惑于婁。十月壬申，又相犯于軫。三年十一月甲戌，熒惑犯歲星于房。<BR><BR> </p><p>　　乾德四年六月甲辰，太白犯熒惑于張。<BR><BR> </p><p>　　開寶四年十月甲辰，太白犯熒惑于牽牛。<BR><BR> </p><p>　　太平興國八年三月乙巳，熒惑犯歲星。<BR><BR> </p><p>　　端拱二年正月丁亥，辰星犯歲星于須女。十一日壬辰，熒惑犯歲星。<BR><BR> </p><p>　　淳化二年三月癸丑，太白犯歲星于婁。五年六月丙午，太白、歲星相犯于柳。十一月丙子，太白犯辰星于虛。<BR><BR> </p><p>　　至道元年五月戊午，熒惑犯填星于奎。<BR><BR> </p><p>　　咸平元年二月甲寅，太白犯填星。三年四月癸亥，辰星掩太白。六年正月庚戌，太白犯填星。<BR><BR> </p><p>　　景德二年六月己亥，太白犯歲星。三年七月戊辰，辰星犯歲星。己酉，太白犯歲星。四年七月癸巳，熒惑犯歲星。八月乙未，熒惑又犯歲星。<BR><BR> </p><p>　　大中祥符元年九月壬申，太白犯填星。二年十一月癸亥，熒惑犯歲星。四年十一月庚午，太白犯填星。辛未，辰星犯填星。五年正月壬午，熒惑犯歲星。七年三月乙巳，熒惑犯歲星。九年六月甲戌，熒惑犯歲星。<BR><BR> </p><p>　　天禧元年四月壬辰，太白犯歲星。二年六月戊午，太白犯歲星。七月癸酉，辰星犯太白。五年九月庚子，太白犯歲星。十月己巳，熒惑犯填星。<BR><BR> </p><p>　　天聖元年三月丁丑，熒惑犯歲星。二年九月戊申，太白犯熒惑，十一月壬子，辰星犯太白。三年五月癸未，太白、辰星相犯于井。五年六月辛卯，熒惑犯填星。壬辰，掩填星。七年五月辛未，太白犯填星，在畢宿一度半。八年六月乙酉，太白犯熒惑。<BR><BR> </p><p>　　景祐元年閏六月庚辰，太白犯填星。十一月甲寅，又犯熒惑。二年五月丁亥，又犯填星。九月辛巳，熒惑犯填星，在張六度。四年七月己未，太白犯熒惑。九月辛亥，熒惑犯填星，在翼十五度。<BR><BR> </p><p>　　康定元年九月壬申，辰星犯填星。<BR><BR> </p><p>　　慶曆三年九月甲申，太白犯歲星。<BR><BR> </p><p>　　皇祐三年十一月丁丑，熒惑犯填星。<BR><BR> </p><p>　　嘉祐元年九月乙巳，太白犯歲星。三年閏十二月甲戌，熒惑犯歲星，躔斗四度。五年正月壬辰，太白犯歲星。六年三月癸巳，熒惑犯歲星，在營室。七月己丑，太白犯填星，躔井十二度。閏八月己亥，太白犯辰星，在軫四度。七年正月庚申，太白犯歲星，在營室。六月丁丑，太白犯熒惑，在翼一度半。八年四月己丑，太白犯歲星，在胃。是日，熒惑晨見東方。五月庚辰，熒惑犯歲星，在昴四度。<BR><BR> </p><p>　　治平元年十一月庚午，辰星犯太白，在尾十六度。二年四月丁巳，太白犯歲星。五月癸亥，辰星犯太白。戊子，太白犯填星，在張五度。八月己亥，熒惑犯歲星，躔柳七度半。十月丙申，又犯填星，在翼二度。三年十二月癸卯，太白犯熒惑，躔危四度。四年九月癸巳，太白犯填星。丙申，犯歲星。十月甲子，熒惑犯填星。十一月己卯，又犯歲星。十二月丁卯，太白犯熒惑。<BR><BR> </p><p>　　熙寧元年十一月己丑，太白犯熒惑。三年正月己未，熒惑犯歲星。十月乙酉，太白犯填星。八年三月庚寅，太白犯填星。十年七月癸酉，太白犯歲星。<BR><BR> </p><p>　　元豐二年五月庚寅，熒惑犯歲星。四年十月乙亥，熒惑犯太白。五年三月丙戌，太白犯填星。十二月丙寅，辰星犯歲星。七年十一月甲寅，太白犯歲星。<BR><BR> </p><p>　　元祐元年閏二月戊申，太白犯熒惑。八年四月乙卯，太白犯熒惑。<BR><BR> </p><p>　　紹聖元年閏四月庚午，熒惑犯填星。三年九月丙午，太白犯填星。<BR><BR> </p><p>　　元符元年十二月乙未，太白犯熒惑。二年閏九月癸未，辰星犯填星。十月乙巳，太白犯填星。十二月辛亥，熒惑犯填星。三年四月丙辰，熒惑犯填星。<BR><BR> </p><p>　　崇寧元年十一月壬寅，太白犯填星。三年十一月庚寅，太白犯辰星。<BR><BR> </p><p>　　大觀元年十二月乙酉，太白犯熒惑。二年正月甲寅，太白犯歲星。二月壬午，熒惑犯歲星。十月丁酉，太白犯填星。十一月壬申，太白犯歲星。三年三月辛未，太白犯歲星。四年二月辛未，太白犯歲星。五月甲辰，熒惑犯歲星。<BR><BR> </p><p>　　政和元年二月辛丑，太白犯填星。十二月乙未，又犯。三年七月乙丑，熒惑犯太白。四年十月甲子，熒惑犯歲星。七年正月癸卯，熒惑犯歲星。<BR><BR> </p><p>　　宣和二年十月己卯，太白犯熒惑。三年閏五月壬午，熒惑犯歲星。六年二月己卯，熒惑犯歲星。七年七月乙未，太白犯歲星。<BR><BR> </p><p>　　靖康元年六月辛丑，太白犯歲星。<BR><BR> </p><p>　　紹興十九年六月壬戌，太白犯填星。二十年九月戊子，熒惑犯歲星。二十一年閏四月甲午，辰星犯填星。二十六年七月癸亥，太白犯熒惑。二十七年四月壬寅，太白犯歲星。二十八年十月乙未，辰星犯填星。三十年七月己亥，太白犯歲星。<BR><BR> </p><p>　　隆興元年九月丁酉，太白犯熒惑。十二月甲子，太白犯填星。二年正月丁亥至己丑，熒惑犯守歲星。十一月甲午，辰星犯歲星。<BR><BR> </p><p>　　乾道三年十一月乙亥，太白犯歲星。四年三月丁卯，熒惑犯填星。六年七月乙巳，熒惑犯歲星於畢。八年五月癸巳，太白犯歲星。九年二月庚申，熒惑犯歲星。七月丁巳，太白犯歲星。<BR><BR> </p><p>　　淳熙二年閏九月丁巳，太白犯熒惑。八年七月丁丑，太白犯填星。十一年七月庚戌，太白犯歲星。十四年十月庚辰，填星犯太白。十六年五月乙未，太白犯熒惑。<BR><BR> </p><p>　　紹熙二年十二月戊子，太白犯歲星。<BR><BR> </p><p>　　慶元元年九月戊子，太白犯熒惑。四年十月壬午，太白犯歲星。五年十一月辛丑，熒惑犯歲星。十二月辛未，太白犯填星。六年四月癸巳，熒惑犯填星。<BR><BR> </p><p>　　嘉泰二年五月庚戌，熒惑犯填星。<BR><BR> </p><p>　　開禧二年六月甲寅，熒惑犯歲星。三年十月丁未，太白犯熒惑。<BR><BR> </p><p>　　嘉定十年七月戊子，熒惑觸歲星。<BR><BR> </p><p>　　寶慶二年十月辛亥，熒惑犯填星。十一月辛酉，熒惑犯歲星。<BR><BR> </p><p>　　紹定元年十月甲子，五年六月乙丑，端平元年六月辛巳，三年六月丁未，嘉熙四年八月癸丑，寶祐四年十二月戊午，熒惑俱犯填星。<BR><BR> </p><p>　　開慶元年九月戊辰，太白犯熒惑。<BR><BR> </p><p>　　咸淳十年十月丙寅，熒惑犯填星。<BR><BR> </p><p>　　德祐二年正月癸酉，熒惑犯歲星。<BR><BR> </p><p>　　五緯相合<BR><BR> </p><p>　　歲星<BR><BR> </p><p>　　建隆三年十一月壬申，與熒惑合于房。<BR><BR> </p><p>　　開寶元年正月壬寅，與填星、太白合于婁。<BR><BR> </p><p>　　淳化五年六月丙午，與太白合于柳。<BR><BR> </p><p>　　至道元年五月庚戌，與太白、太陰同度不相犯。<BR><BR> </p><p>　　景德四年九月戊子，與填星合于翼。<BR><BR> </p><p>　　天禧二年八月癸丑，與熒惑合于張。<BR><BR> </p><p>　　紹興十六年三月乙丑，與填星、太白合于昴。十月戊戌，與填星合于畢。十七年七月壬戌，與太白合。二十二年十二月乙丑，與熒惑合于尾。三十一年六月甲寅，與太白合于張。<BR><BR> </p><p>　　隆興元年十一月庚寅，與太白合。<BR><BR> </p><p>　　乾道元年十二月庚子，與填星合于南斗。二年十一月丁巳，與填星合于牛。六年五月戊寅，與太白合于畢。七年六月庚戌，與太白合于井。<BR><BR> </p><p>　　淳熙十四年四月癸未，與填星合于軫。十月己丑，與太白合于氐。<BR><BR> </p><p>　　慶元元年四月辛酉，與太白合于井。<BR><BR> </p><p>　　開禧元年七月癸未，與填星合。二年二月甲子，與填星合于昴。<BR><BR> </p><p>　　端平二年十月己未，與太白合于心。<BR><BR> </p><p>　　嘉熙四年五月甲子，與太白合于婁。<BR><BR> </p><p>　　寶祐三年八月丁卯，歲星、熒惑在柳。<BR><BR> </p><p>　　景定元年正月庚辰，與熒惑行入尾。<BR><BR> </p><p>　　熒惑<BR><BR> </p><p>　　雍熙二年七月丙戌，與歲星合于軫。<BR><BR> </p><p>　　建炎四年六月戊子，與填星合于亢。九月壬戌，與歲星合于斗。<BR><BR> </p><p>　　紹興二年六月丙午，與填星合于房。十一月乙亥，與歲星合于室。三年八月戊子，與太白合于張。四年二月戊子，與填星合于箕。五年閏二月丙午，與歲星合于昴。六年正月丁亥，與填星合于斗。七年五月甲申，與歲星、太白合于柳。閏十一月丁卯，與辰星合于氐。八年二月己未，與填星合于女。十三年九月辛未，與太白合于尾。十五年八月庚寅，與太白合于氐。二十年三月甲午，與太白合于畢。九月戊子，又合于軫。十一月戊子，與太白行入氐。二十二年十月己卯，與太白合于氐。十一月壬子，與歲星合于心。二十六年七月庚申，與填星合于軫。二十九年閏六月己未，與歲星合于井。三十年七月庚子，與填星合于氐。三十一年十一月丁未，與歲星合于翼。三十二年八月辛未，與填星合于尾。十一月壬戌，與太白合于羽林軍。<BR><BR> </p><p>　　隆興元年七月壬寅，與辰星合于柳。十二月壬申，與歲星合于氐。二年四月癸未，與歲星合于氐。八月癸酉，與填星合于箕。<BR><BR> </p><p>　　乾道元年八月辛巳，與太白合于翼。二年二月乙酉，與歲星合于斗。三月癸酉，與填星合于牛。四年二月庚申，與填星合。五月壬戌，與歲星合。五年十一月甲子，與太白合于房。戊辰，與辰星合于心。辛巳，又合于尾。六年二月甲申，與太白合。辛卯，合于女。三月戊午，合于危。乙丑，與填星合于室。七月辛巳，與歲星合于土。九月癸卯，合于畢。八年四月辛丑，與填星合于奎。九年三月辛丑，與歲星合于柳。四月乙丑，又合于星。<BR><BR> </p><p>　　淳熙二年六月丙寅，合于軫。四年九月己亥，合于尾。六年十一月甲子，合于危。九年二月壬寅，合于胃。十一年三月甲寅，合于井。<BR><BR> </p><p>　　紹熙三年九月乙亥，與填星合于尾。<BR><BR> </p><p>　　慶元四年五月庚子，又合。八月甲戌合于虛。六年四月癸巳，合于室。<BR><BR> </p><p>　　嘉泰四年五月乙亥，合于胃。<BR><BR> </p><p>　　開禧三年十月丙辰，與太白合于箕。<BR><BR> </p><p>　　嘉定元年五月戊辰，與填星合于井。八月庚寅，與歲星合于張。六年三月癸卯，合于斗。七年三月辛巳，與太白合于參。八年四月戊午，與歲星合于室。九年十月庚午，與辰星合于房。十年七月戊寅，與歲星合于昴。十五年五月丁丑，合于軫。<BR><BR> </p><p>　　寶慶二年十月辛亥，與歲星、填星合于女。<BR><BR> </p><p>　　紹定元年十月丁巳，與填星合于危。二年正月丁亥，與歲星合于婁。三年十月己巳，與填星合于室。五年六月乙丑，與填星合于婁。<BR><BR> </p><p>　　端平元年六月庚午，與填星合于胃。三年六月癸卯，合于畢。<BR><BR> </p><p>　　嘉熙三年八月癸亥，與太白合于斗。四年七月己丑，與太白合于鬼。八月己酉，與填星合于柳。<BR><BR> </p><p>　　淳祐四年九月癸丑，合于軫。<BR><BR> </p><p>　　寶祐元年五月丁酉，與歲星合于昴。<BR><BR> </p><p>　　景定三年四月庚子，合于危。十一月丁未，與填星合于婁。五年六月戊辰，與歲星合。八月壬寅，與填星合。<BR><BR> </p><p>　　咸淳十年十月丙寅，與填星行在軫。<BR><BR> </p><p>　　填星<BR><BR> </p><p>　　端拱二年九月乙巳，與熒惑合于危。<BR><BR> </p><p>　　淳化二年正月癸丑，與太白合于須女。<BR><BR> </p><p>　　至道元年五月乙卯，與熒惑合于東壁。<BR><BR> </p><p>　　紹興十年十二月戊子，十一年三月庚子，與太白合于室。<BR><BR> </p><p>　　隆興二年十月辛巳，合于斗。<BR><BR> </p><p>　　乾道二年五月己未，與歲星合于南斗。<BR><BR> </p><p>　　淳熙五年閏六月己酉，與熒惑合于井。<BR><BR> </p><p>　　淳祐六年十月乙未，與歲星、熒惑合于亢。<BR><BR> </p><p>　　寶祐六年十一月甲戌，與熒惑順行在危。十二月辛丑，與太白、熒惑合于室。<BR><BR> </p><p>　　太白<BR><BR> </p><p>　　乾德四年六月己亥，與熒惑合于張。<BR><BR> </p><p>　　開寶三年五月庚戌，與填星合于畢。六月乙未，與歲星合于東井。五年十月甲辰，與熒惑合于牽牛。<BR><BR> </p><p>　　雍熙四年十二月丁巳，與填星、歲星合于南斗魁。<BR><BR> </p><p>　　淳化二年三月癸丑，與歲星合于婁，太白在南。三年正月丙辰，與熒惑合于婁，歲星在胃。<BR><BR> </p><p>　　至道元年五月丙辰，與歲星合于七星，不相犯。<BR><BR> </p><p>　　大中祥符元年九月乙酉，與歲星合于角、亢。<BR><BR> </p><p>　　建炎四年十一月辛丑，與歲星合于南斗。十二月壬午，與熒惑合于危。<BR><BR> </p><p>　　紹興元年九月丁酉，與熒惑合于張。十一月乙卯，與填星合于心。二年十一月甲子，與熒惑合于危。癸未，與歲星、熒惑合于室。三年四月戊子，與歲星合于奎。四年二月丁酉，合于婁。五年正月乙卯，十月戊申，與填星合于斗。六年七月癸酉，與歲星合于井。七年四月丁巳，與熒惑合于東井。五月乙亥，與熒惑、辰星合于井。十一月癸巳，與熒惑合于尾。八年正月乙巳，與填星合于女。十一月丙午，合于虛。九年三月癸卯，與熒惑合于井。十一月壬申，與歲星合于角。十年十一月丁未，與填星合于危。十三年十二月乙巳，合于奎。十四年六月癸卯，與熒惑合于井。十七年二月庚戌，與填星合。庚申，與歲星合。十二月庚戌，與辰星合于南斗。十九年六月戊午，與填星合于井。七月丁未，與歲星、辰星合于張。二十年三月戊寅，與熒惑合于昴。四月庚戌，與填星合于東井。六月甲寅，與歲星合于翼。十月丙午，與歲星、熒惑合于軫。己巳，與熒惑合于角。二十二年九月庚申，與熒惑、辰星合于角。十月庚午，與熒惑合于亢。二十三年六月甲子，與填星合于張。九月癸卯，與歲星合于尾。閏十二月癸卯，合于南斗。二十五年九月壬申，與填星合于軫。十一月壬申，與辰星合于尾。二十六年七月丙辰，與熒惑合。壬戌，與熒惑、填星合于軫。二十七年三月辛卯，與熒惑、歲星合于奎。二十八年二月丁未，與歲星合于胃。六月乙未，與熒惑合。十一月己未，與填星合于亢。三十年七月丙申，與歲星合于柳。三十一年六月壬寅，合于星。九月庚午，與填星合于房。十二月甲辰，合于尾。<BR><BR> </p><p>　　隆興元年八月庚辰，與熒惑合于張。十月丁丑，與歲星合于亢。十二月辛酉，與填星合于箕。二年八月己卯，與歲星合于氐。十月丙辰，與填星合于箕。<BR><BR> </p><p>　　乾道元年七月乙亥，與熒惑合于張。三年正月癸亥，與填星、歲星合。十一月壬申，與歲星合。五年四月乙巳，與熒惑合于井。十一月甲子，合于房。十二月癸巳，合于尾。六年正月甲子，合于斗。三月壬戌，與填星合。五月乙丑，與歲星合于昴。七年二月丙寅，與歲星合于畢。三月甲午，與熒惑合于井。八年五月癸未，與歲星合于井。九年三月辛酉，與填星合于奎。七月甲寅，與歲星合于張。<BR><BR> </p><p>　　淳熙元年正月丁未，與填星合于奎。十月乙丑，與歲星合于軫。二年閏九月甲寅，與熒惑合于尾。三年二月庚辰，與填星合于胃。五月乙丑，合于畢。六月癸巳，與熒惑合于井。四年九月壬子，與熒惑、歲星合于尾。五年正月庚戌，與歲星合于斗。十一月壬戌，合于牛。六年三月丁丑，六月丁酉，與填星皆合于井。八年六月壬申，合于柳。九年二月丙寅，與熒惑合于昴。五月乙亥，與填星合于柳。十一月乙亥，又與熒惑合于氐。十一年七月壬寅，與歲星合于柳。八月己卯，與填星合于翼。九月乙卯，與辰星、熒惑合于亢。十二年六月癸酉，與填星合于翼。十五年六月丙子，與填星合于亢。甲申，與歲星合于氐。<BR><BR> </p><p>　　紹熙元年十一月丁丑，與填星合。五年十一月庚戌，與熒惑合于危。<BR><BR> </p><p>　　慶元元年三月庚寅，與歲星合于參。六月庚午，合于井。八月癸酉，與熒惑合于張。二年十一月丙子，與填星合于牛。三年八月甲戌，與熒惑、歲星合于翼。四年十月戊寅，與歲星合于角。五年十二月辛未，與填星合于危。<BR><BR> </p><p>　　嘉泰元年五月戊午，與熒惑合于柳。二年正月丁巳，與熒惑、歲星合于南斗。十二月癸酉，與歲星合于女。<BR><BR> </p><p>　　開禧二年二月壬申，與填星、歲星合于昴。<BR><BR> </p><p>　　嘉定元年六月戊寅，與填星、熒惑合于井。二年四月丁丑，與填星合于井。四年八月乙酉，與填星合于室。五年九月丁未，與歲星合于心。七年六月庚子，與填星合于翼。十一月丁卯，與熒惑合于氐。九年九月庚寅，與填星合于角。十二年閏三月甲寅，七月壬寅，與歲星合于井。十三年八月丙戌，與填星合于房。<BR><BR> </p><p>　　寶慶二年正月壬午，與歲星、填星合于女。三年八月甲申，與熒惑合于星、翼。<BR><BR> </p><p>　　紹定三年閏二月乙酉，與歲星合于畢。五年八月壬申，合于張。六年五月庚戌，與熒惑合在柳。<BR><BR> </p><p>　　端平元年正月丁未，合于斗。二年二月壬午，與填星合于胃。三年九月庚申，與歲星合在尾。<BR><BR> </p><p>　　嘉熙元年六月乙未，與填星合于井。四年七月甲戌，與熒惑合于井。<BR><BR> </p><p>　　淳祐三年閏八月壬寅，與填星合于翼。六年三月戊午，與熒惑合于畢。十年十二月戊戌，與歲星合于危。十二年七月庚寅，與熒惑合于軫。九月戊戌，與填星合于箕。<BR><BR> </p><p>　　寶祐五年六月丙戌，與歲星合于翼。<BR><BR> </p><p>　　景定五年四月庚午，與歲星合于婁。<BR><BR> </p><p>　　咸熙三年七月己亥，與填星合于井。<BR><BR> </p><p>　　德祐元年十月丁巳，與填星合。<BR><BR> </p><p>　　辰星<BR><BR> </p><p>　　景德三年七月己酉，與歲星、太白合于柳。<BR><BR> </p><p>　　紹興四年三月乙亥，與太白合于畢。七年五月戊子，與熒惑、太白合于柳。九年九月乙巳，與歲星合于角。十七年三月乙卯，與填星合。二十一年閏四月壬辰，與填星合于東井。二十三年四月丙寅，與太白合于畢。二十八年十月丙申，與填星合于亢。<BR><BR> </p><p>　　隆興二年十一月庚寅，與歲星合。十二月丁亥，與太白合。<BR><BR> </p><p>　　乾道元年三月甲戌，與熒惑合于畢。四年二月壬子，與太白合于胃。五年六月庚寅，與歲星合。七年四月丙寅，淳熙四年五月乙巳，與太白合于井。十五年六月庚寅，與太白合于張。十二月壬戌，與歲星合于尾。<BR><BR> </p><p>　　紹熙四年三月辛巳，與太白會于昴。<BR><BR> </p><p>　　五緯俱見<BR><BR> </p><p>　　乾德五年三月，五星如連珠，聚於奎、婁之次。<BR><BR> </p><p>　　景德四年七月，五星當聚鶉火而近太陽，同時伏。<BR><BR> </p><p>　　慶曆三年十一月壬辰，五星皆見東方。<BR><BR> </p><p>　　靖康元年六月丙辰，填星、熒惑、太白、歲星聚。<BR><BR> </p><p>　　乾道四年二月壬子，六月辛丑，八月己亥，六年五月乙亥，十月庚申，八年十月癸卯，五星俱見。<BR><BR> </p><p>　　淳熙十三年閏七月戊午，五星皆伏。八月乙亥，七曜俱聚於軫。<BR><BR> </p><p>　　老人星<BR><BR> </p><p>　　乾德三年八月辛酉，四年八月乙卯，六年正月戊申，開寶二年七月丁亥，太平興國四年八月乙亥，五年八月己卯，六年八月己卯，八年八月辛卯，雍熙三年八月己酉，四年八月辛亥，端拱元年八月乙卯，二年八月己亥，淳化元年八月丁卯，二年八月辛未，三年八月戊寅，四年九月己亥，五年八月乙丑，至道元年八月己亥，二年閏七月己亥，三年八月辛丑，咸平元年八月癸丑，二年八月癸亥，三年八月丁卯，四年八月甲子，五年八月乙丑，六年八月丙子，景德元年八月癸酉，二年八月庚辰，三年八月庚寅，四年二月己卯，八月甲午，大中祥符元年正月丁亥，八月丙申，二年二月壬辰，八月乙巳，三年二月辛巳，八月己酉，四年正月戊寅，八月丙寅，七年正月癸丑，八月己巳，八年七月癸酉，九年正月甲寅，八月壬午，天禧元年八月癸巳，二年正月丁巳，八月辛卯，三年八月己亥，四年八月己亥，五年二月丙午，八月乙巳，老人星皆出丙。<BR><BR> </p><p>　　治平四年二月癸巳，八月戊申，熙寧元年正月乙未，八月己卯，二年二月乙卯，八月壬戌，三年正月甲寅，八月癸酉，四年二月己未，八月丁丑，五年二月己未，閏七月己亥，六年正月庚午，八月丁酉，七年二月甲申，八月庚寅，八年二月己丑，八月庚戌，九年二月丁酉，八月庚子，十年正月己卯，九月戊申，元豐元年二月乙酉，八月丙午，二年二月壬戌，八月乙卯，三年二月甲寅，八月己未，四年八月丁卯，五年二月甲戌，八月己巳，六年二月己未，八月丁丑，七年二月辛巳，八月己卯，八年二月庚辰，八月辛巳，元祐元年二月戊寅，八月庚子，二年二月庚寅，九月辛亥，三年二月癸巳，八月己亥，四年二月壬子，八月丁未，五年正月甲午，八月辛亥，六年二月己亥，閏八月壬戌，七年正月壬子，八月壬戌，八年二月丙寅，八月己巳，九年二月乙丑，紹聖元年八月丙子，二年二月壬午，八月丁丑，三年二月庚午，八月癸未，四年二月甲申，八月甲申，五年二月庚辰，元符元年八月辛卯，二年二月乙未，九月壬辰，崇寧元年二月壬寅，八月癸未，二年二月甲寅，八月庚戌，三年二月戊午，八月辛酉，四年二月庚申，八月丙寅，五年二月戊辰，八月甲戌，大觀元年二月乙亥，八月丁丑，二年二月甲午，八月壬午，三年二月戊子，八月癸巳，四年二月乙未，閏八月丁酉，政和元年二月癸卯，八月己亥，二年二月乙巳，八月己酉，三年二月甲午，八月己未，四年二月己酉，八月辛未，五年二月庚申，八月甲子，六年閏正月壬戌，八月丁卯，七年正月戊午，八月丙子，重和元年二月壬申，八月乙亥，宣和元年二月癸未，八月癸未，二年二月辛巳，八月己丑，三年二月丙戌，八月癸巳，四年二月己亥，八月辛丑，五年二月庚子，八月丙午，六年二月戊申，八月辛亥，七年二月癸丑，八月庚申，建炎四年七月戊辰，皆見於丙。<BR><BR> </p><p>　　景星<BR><BR> </p><p>　　開寶四年八月癸卯，景星見。<BR><BR> </p><p>　　景德三年四月戊寅，周伯星見，出氐南騎官西一度，狀如半月，有芒角，煌煌然可以鑒物，歷庫樓東，八月，隨天輪入濁，十一月，復見在氐。自是常以十一月辰見東方，八月西南入濁。<BR><BR> </p><p>　　大中祥符七年正月己酉，含譽星見。其年九月丙戌，又見，似彗有尾而不長。<BR><BR> </p><p>　　天聖元年二月己亥，奇星見。二年八月丙子，四年七月壬申，又見。<BR><BR> </p><p>　　明道二年二月戊戌，含譽星見東北方，其色黃白，光芒長二尺許。<BR><BR> </p><p>　　景祐二年正月己丑，奇星又見。<BR><BR> </p><p>　　至和三年二月辛卯，八月己未，嘉祐二年八月庚午，三年八月丙辰，四年正月庚戌，八月癸未，五年八月庚午，六年正月癸丑，八月壬辰，七年正月辛亥，八年正月辛酉，治平元年二月己丑，七月癸巳，二年二月癸巳，八月己亥，三年正月庚辰，八月庚戌，奇星皆見。<BR><BR> </p><p>　　彗孛　彗星<BR><BR> </p><p>　　開寶八年六月甲子，出柳，長四丈，辰見東方，西南指，歷輿鬼至東壁，凡十一舍，八十三日而滅。<BR><BR> </p><p>　　端拱二年七月戊子，又出東井積水西，青白色，光芒漸長，辰見東北，旬日夕見西北，歷右攝提，凡三十日至亢沒。<BR><BR> </p><p>　　咸平元年正月甲申，又出營室北，光芒尺餘，至丁酉，凡十四日滅。六年十一月辛亥，旄頭犯輿鬼。甲寅，有彗孛于井、鬼，大如杯，色青白，光芒四尺餘，歷五諸侯及五車入參，凡三十餘日沒。<BR><BR> </p><p>　　天禧二年六月辛亥，彗出北斗魁第二星東北，長三尺許，與北斗第一星齊，北行經天牢，拂文昌，長三丈餘，歷紫微、三台、軒轅速行而西，至七星，凡三十七日沒。<BR><BR> </p><p>　　景祐元年八月壬戌夜，有星孛于張、翼，長七尺，闊五寸，十二日而沒。十二月己未夜，有星出外屏，有芒氣。<BR><BR> </p><p>　　皇祐元年二月丁卯，彗出虛，晨見東方，西南指，歷紫微至婁，凡一百一十四日而沒。<BR><BR> </p><p>　　嘉祐元年七月，彗出紫微，歷七星，其色白，長丈餘，至八月癸亥滅。<BR><BR> </p><p>　　治平三年三月己未，彗出營室，晨見東方，長七尺許，西南指危洎墳墓，漸東速行近日而伏；至辛巳，夕見西南，北有星無芒彗，益東方，別有白氣一，闊三尺許，貫紫微極星并房宿，首尾入濁，益東行，歷文昌、北斗貫尾；至壬午，星復有芒彗，長丈餘，闊三尺餘，東北指，歷五車，白氣為岐橫天，貫北河、五諸侯、軒轅、太微五帝坐內五諸侯及角、亢、氐、房宿；癸未，彗長丈五尺，星有彗氣如一升器，歷營宿至張，凡一十四舍，積六十七日，星氣孛皆滅。<BR><BR> </p><p>　　熙寧八年十月乙未，星出軫度中，如填，青白，丙申，西北生光芒，長三尺，斜指軫，若彗，丁酉，光芒長五尺，戊戌，長七尺，斜指左轄，至丁未入濁不見。<BR><BR> </p><p>　　元豐三年七月癸未，彗出西北太微垣郎位南，白氣長一丈，斜指東南，在軫度中，丙戌，向西北行，在翼度中，戊子，長三尺，斜穿郎位，癸卯，犯軒轅，至丁酉入濁不見，庚子晨，復出於張度中，至戊子，凡三十有六日，沒不見。<BR><BR> </p><p>　　紹聖四年八月己酉，彗出氐度中，如填，有光，色白，氣長三丈，斜指天市左星，九月壬子，光芒長五尺，入天市垣，己未，犯天市垣宦者，庚申，犯天市垣帝坐，戊辰，沒不見。<BR><BR> </p><p>　　崇寧五年正月戊戌，彗出西方，如杯口大，光芒散出如碎星，長六丈，闊三尺，斜指東北，自奎宿貫婁、胃、昴、畢，後入濁不見。<BR><BR> </p><p>　　大觀四年五月丁未，彗出奎、婁，光芒長六尺，北行入紫微垣，至西北入濁不見。<BR><BR> </p><p>　　靖康元年六月壬戌，彗出紫微垣。<BR><BR> </p><p>　　紹興元年九月，彗星見。十二月戊寅，二年八月甲寅，見于胃，丙辰，行犯土司空，至九月甲戌始滅。十五年四月戊寅，彗星見東方，丙申，復見于參度，五月丁巳，化為客星，其色青白，壬戌，留守張，至六月丁亥乃消。十六年十一月庚寅，彗星見西南危宿。二十六年七月丙午，彗星見東井，約長一丈，光芒二尺，癸丑，又犯五諸侯。三十一年六月己巳，彗星見北斗天權星東北，太史妄稱為含譽。<BR><BR> </p><p>　　淳熙二年七月辛丑，有星孛于西北方，當紫微垣外七公之上，小如熒惑，森然蓬孛，至丙午始消。<BR><BR> </p><p>　　嘉定十五年八月甲午，彗星見右攝提，光芒三尺餘，體類歲星，凡兩月，歷氐、房、心乃沒。<BR><BR> </p><p>　　紹定三年十一月丁酉，有星孛于天市垣屠肆星之下，明年二月壬午乃消。五年閏九月，彗星見東方，十月己未始消。<BR><BR> </p><p>　　嘉熙四年正月辛未，彗星見于室，至三月辛未乃消。<BR><BR> </p><p>　　景定五年七月甲戌，彗星見于柳，芒角燭天，長十餘丈，日高方斂，凡月餘，己卯，退行見于輿鬼，辛巳，在井，丙申，見于參，戊戌，在參宿度內，八月末，光芒稍減，凡四月乃滅。<BR><BR> </p><p>　　客星<BR><BR> </p><p>　　建隆二人丰二月己酉，出天市垣宗人星東，微有芒彗，三年正月辛未，西南行入氐宿，二月癸丑至七星沒。<BR><BR> </p><p>　　太平興國八年二月甲辰，出太微垣端門東，近屏星北行。<BR><BR> </p><p>　　端拱二年七月丁亥，出北河星西北，稍暗，微有芒彗，指西南。<BR><BR> </p><p>　　淳化元年正月辛巳，出軫宿，逆至張，七十日，經四十度乃不見。<BR><BR> </p><p>　　景德二年八月甲辰，出紫微天棓側，孛孛然如粉絮，稍入垣內，歷御女、華蓋，凡十一日沒。三年三月乙巳，出東南方。<BR><BR> </p><p>　　大中祥符四年正月丁丑，見南斗魁前。<BR><BR> </p><p>　　天禧五年四月丙辰，出軒轅前星西北，大如桃，速行，經軒轅大星入太微垣，掩右執法，犯次將，歷屏星西北，凡七十五日入濁沒。<BR><BR> </p><p>　　明道元年六月乙巳，出東北方，近濁，有芒彗，至丁巳，凡十三日沒。<BR><BR> </p><p>　　至和元年五月己丑，出天關東南，可數寸，歲餘稍沒。<BR><BR> </p><p>　　熙寧二年六月丙辰，出箕度中，至七月丁卯，犯箕乃散。三年十一月丁未，出天囷。<BR><BR> </p><p>　　元祐六年十一月辛亥，出參度中，犯掩廁星，壬子，犯九斿星，十二月癸酉入奎，至七年三月辛亥乃散。<BR><BR> </p><p>　　紹興八年五月，守婁，魯分也。九年二月壬申，守亢，陳分也。<BR><BR> </p><p>　　乾道二年三月癸酉，出太微垣內五帝坐大星西，微小，色青白。<BR><BR> </p><p>　　淳熙八年六月己巳，出奎宿，犯傳舍星，至明年正月癸酉，凡一百八十五日始滅。<BR><BR> </p><p>　　嘉泰三年六月乙卯，出東南尾宿間，色青白，大如填星。甲子，守尾。<BR><BR> </p><p>　　嘉定十七年六月己丑，守犯尾宿。<BR><BR> </p><p>　　嘉熙四年七月庚寅，出尾宿。</p>
<div class='pn'><p class='pre'>上一节：<a href='第八章-卷八-原文.html'>第八章-卷八</a></p><p class='next'>下一节：<a href='第十章-卷十-原文.html'>第十章-卷十</a></p></div></body>
</html>
