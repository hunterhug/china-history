<!DOCTYPE html>
<html>
<head>
  <meta charset="UTF-8">
  <title>辽史-志-第十六章-卷十六-原文</title>
<style>
    a {
      text-decoration: none;
    }
  </style>
</head>
</p><p><body>
<div>
<div>
<p><a id='home' href="../../index.html">首页</a></p><p id='list'>辽史-志<a href='../辽史.html#志'>：目录</a></p>
</div>
<div class='pn'><p class='pre'>上一节：<a href='第十五章-卷十五-原文.html'>第十五章-卷十五</a></p><p class='next'>下一节：<a href='第十七章-卷十七-原文.html'>第十七章-卷十七</a></p></div>
</div>

<h1>第十六章-卷十六<span style='font-size:small'> 原文</span></h1>
<p>◎百官志二</p><p>○北面下</p><p>北面部族官</p><p>部族，详见《营卫志》。设官之制具如左。</p><p>部族职名总目：</p><p>大部族</p><p>某部大王。本名夷离堇。</p><p>某部左宰相</p><p>某部右宰相</p><p>某部太师</p><p>某部太保</p><p>某部太尉</p><p>某部司徒。本名惕隐。</p><p>某部节度使司</p><p>某部节度使</p><p>某部节度副使</p><p>某部节度判官</p><p>某部族详稳司</p><p>某部族详稳</p><p>某部族都监</p><p>某部族将军</p><p>某部族小将军</p><p>某石烈</p><p>某石烈夷离堇</p><p>某石烈麻普。亦曰马步，本名石烈达剌干。</p><p>某石烈牙书</p><p>某弥里。弥里，乡也。</p><p>辛衮。本曰马特本。</p><p>小部族</p><p>某部族司徒府</p><p>某部族司徒</p><p>某部族司空</p><p>某部族节度使司</p><p>某部族详稳司</p><p>某石烈</p><p>令稳</p><p>麻普</p><p>牙书</p><p>某弥里</p><p>辛衮</p><p>五院部。有知五院事，在朝曰北大王院。</p><p>六院部。有知六院事，在朝曰南大王院。</p><p>乙室部。在朝曰乙室王府。有乙室府迪骨里节度使司。</p><p>奚六部。在朝曰奚王府。有二常衮，有二宰相，又有吐里太尉，有奚六部汉军详稳，有奚拽刺详稳，有先离挞览官。</p><p>已上四大王府，为大部族。</p><p>品部</p><p>楮特部</p><p>乌隗部</p><p>突吕不部</p><p>突举部</p><p>涅剌部</p><p>遥里部</p><p>伯德部</p><p>堕瑰部</p><p>楚里部</p><p>奥里部</p><p>南克部</p><p>北克部</p><p>突吕不室韦部</p><p>涅剌拏古部</p><p>迭剌迭达部</p><p>乙室奥隗部</p><p>楮特奥隗部</p><p>品达鲁虢部</p><p>乌古涅剌部</p><p>图鲁部</p><p>撒里葛部</p><p>窈爪部</p><p>耨碗爪部</p><p>讹仆括部</p><p>特里特勉部</p><p>稍瓦部</p><p>曷术部</p><p>隗衍突阙部</p><p>奥衍突厥部</p><p>涅剌越兀部</p><p>奥衍女直部</p><p>乙典女直部</p><p>斡突碗乌古部</p><p>迭鲁敌烈部</p><p>大黄室韦部</p><p>小黄室韦部。二黄室韦闼林，改为仆射。</p><p>术哲达鲁虢部</p><p>梅古悉部</p><p>颉的部</p><p>匿讫唐古部</p><p>北唐古部</p><p>南唐古部</p><p>鹤剌唐古部</p><p>河西部</p><p>北敌烈部</p><p>薛特部</p><p>伯斯鼻骨部</p><p>达马鼻骨部</p><p>五国部</p><p>已上四十九节度，为小部族。</p><p>北面坊场局冶牧厩等官</p><p>辽始祖涅里究心农工之事，太祖尤拳拳焉，畜牧畋渔，固俗尚也。坊场牧厩，设官如左。</p><p>诸坊职名总目：</p><p>某坊使</p><p>某坊副使</p><p>某坊详稳司</p><p>某坊详稳</p><p>某坊都监</p><p>鹰坊</p><p>铁坊</p><p>五坊。未详。</p><p>八坊。内有军器坊，余未详。</p><p>已上坊官。</p><p>围场</p><p>围场都太师</p><p>围场都管</p><p>围场使</p><p>围场副使</p><p>已上场官</p><p>局官职名总目：</p><p>某局使</p><p>某局副使</p><p>客省局</p><p>器物局</p><p>太医局</p><p>医兽局。有四局都林牙。</p><p>已上局官。</p><p>五冶。未详。</p><p>太师</p><p>已上治官。</p><p>群牧职名总目：</p><p>某路群牧使司</p><p>某群太保</p><p>某群侍中</p><p>某群敞史</p><p>某群敞史</p><p>总典群牧使司</p><p>总典群牧部籍使</p><p>群牧都林牙</p><p>某群牧司</p><p>群牧使</p><p>群牧副使</p><p>西路群牧使司</p><p>倒塌岭西路群牧使司</p><p>浑河北马群司</p><p>漠南马群司</p><p>漠北滑水马群司</p><p>牛群司</p><p>已上群牧官。</p><p>尚厩</p><p>尚厩使</p><p>尚厩副使</p><p>飞龙院</p><p>飞龙使</p><p>飞龙副使</p><p>总领内外厩马司</p><p>总领内外厩马</p><p>已上诸厩官。</p><p>监鸟兽详稳司职名总目：</p><p>监某鸟兽详稳</p><p>监某鸟兽都监</p><p>监某鸟</p><p>监某兽</p><p>监鹿详稳司</p><p>监雉</p><p>已上监养鸟兽官。</p><p>北面军官</p><p>辽宫帐、部族、京州、属国，各自为军，体统相承，分数秩然。雄长二百馀年，凡以此也。考其可知者如左。</p><p>天下兵马大元帅府。太子、亲王总军政。</p><p>天下兵马大元帅</p><p>副元帅</p><p>大元帅府。大臣总军马之政。</p><p>大元帅</p><p>副元帅</p><p>都元帅府。大将总军马之事。</p><p>兵马都元帅</p><p>副元帅</p><p>同知元帅府事</p><p>便宜从事府。亦曰便宜行事。</p><p>便宜从事</p><p>大详稳司</p><p>大详稳</p><p>都监</p><p>将军</p><p>小将军</p><p>军校</p><p>队帅</p><p>东都省。分掌军马之政。</p><p>东都省太师</p><p>西都省。分掌军马之政。</p><p>西都省太师</p><p>大将军府。各统所治军之政令。</p><p>大将军</p><p>上将军</p><p>将军</p><p>小将军</p><p>护军司</p><p>护军司徒</p><p>卫军司</p><p>卫军司徒</p><p>诸路兵马统署司</p><p>诸路兵马都统署</p><p>诸路兵马副统署</p><p>左皮室详稳司</p><p>右皮室详稳可</p><p>北皮室详稳司</p><p>南皮室详稳司。太宗选天下精甲三十万为皮室军。初，太祖以行营为宫，选诸部豪健千馀人，置为腹心部，耶律老古以功为右皮室详稳。则皮室军自太祖时已有，即腹心部是也。太宗增多至三十万耳。</p><p>黄皮室军详稳司。黄皮室，属国名。</p><p>属珊军详稳司。应天皇太后置，军二十万。选蕃汉精兵，珍美如珊瑚。故名。</p><p>舍利军详稳司。统皇族之从军者，横帐、三父房属焉。</p><p>北王府舍利军详稳司。五院皇族属焉。</p><p>南王府舍利军详稳司。六院皇族属焉。</p><p>禁军都详稳司。掌禁卫诸军之事</p><p>各部族舍利司。掌各部族子弟之军政。</p><p>郎君军详稳司。掌著帐郎君之军事。</p><p>拽剌军详稳司，走卒谓之拽剌。</p><p>旗鼓拽剌详稳司。掌旗鼓之事。</p><p>千拽剌详稳司</p><p>猛拽剌详稳司</p><p>墨离军详稳司</p><p>炮手军详稳司。掌飞炮之事。</p><p>弩手军详稳司。掌强弩之事。</p><p>铁林军详稳司</p><p>大鹰军详稳司</p><p>鹰军详稳司。</p><p>鹘军详稳司。大小鹘军，即二室韦军号。</p><p>凤军详稳司</p><p>龙军详稳司</p><p>飞龙军详稳司</p><p>虎军详稳司</p><p>熊军详稳司</p><p>左铁鹞子军详稳司</p><p>右铁鹞子军详稳司</p><p>龙卫军详稳司</p><p>威胜军详稳司</p><p>天云军详稳司</p><p>特满军详稳司</p><p>敌烈军详稳司</p><p>敌烈皮室详稳司</p><p>滑里奚军详稳司</p><p>涅哥奚军详稳司</p><p>渤海军详稳司</p><p>女古烈详稳司</p><p>奚王南克军详稳司。诸帐并有克官为长，余同详稳司。</p><p>奚王北克军详稳司</p><p>国舅帐克军</p><p>三克军</p><p>频必克军</p><p>九克军。</p><p>十二行糺军。诸糺并有司徒，余同详稳司。</p><p>各宫分糺军</p><p>遥辇糺军</p><p>各部族糺军</p><p>群牧二糺军。</p><p>怨军八营都详稳司。天祚天庆六年，命秦晋王淳募辽东饥民，得二万余人，谓之怨军。及淳僣位，改号常胜军。</p><p>前宜营。八营皆以所募州名为号</p><p>后宜营</p><p>前锦营</p><p>后锦营</p><p>乾营</p><p>显营</p><p>乾显大营</p><p>岩州营</p><p>北面边防官</p><p>辽境东接高丽，南与梁、唐、晋、汉、周、宋六代为劲敌，北邻阻卜、术不姑，大国以十数；西制西夏、党项、吐浑、回鹘等，强国以百数。居四战之区，虎踞其间，莫敢与撄，制之有术故尔。观于边防之官，太祖太宗之雄图见矣。</p><p>诸军都虞候司</p><p>都虞候</p><p>奚王府。见部族官。</p><p>大惕隐司。见帐官。</p><p>大国舅司</p><p>大常衮司</p><p>五院司。见部族官。</p><p>六院司</p><p>沓温司。未详。</p><p>已上上京路诸司，控制诸奚。</p><p>诸部署职名总目：</p><p>某兵马都部署</p><p>某兵马副部署</p><p>某兵马都监</p><p>某都部署判官</p><p>诸指挥使职名总目：</p><p>某军都指挥使</p><p>某军副指挥使</p><p>某军都监</p><p>诸统军使职名总目，有都统军使、副使、都监等官。</p><p>东京兵马都部署司</p><p>契丹、奚、汉、渤海四军都指挥使司</p><p>契丹奚军都指挥使司</p><p>奚军都指挥使司</p><p>汉军都指挥使司</p><p>渤海军都指挥使司</p><p>东京都统军使司</p><p>东京都详稳司</p><p>保州都统军司</p><p>汤河详稳司。亦曰南女直汤河司。</p><p>杓窊司。未详。</p><p>金吾营。属南面。</p><p>铜州北兵马指挥使司</p><p>涞州南兵马指挥使司</p><p>已上辽阳路诸司，控扼高丽。</p><p>黄龙府兵马都部署司。一作都监署司。</p><p>黄龙府铁骊军详稳司</p><p>咸州兵马详稳司。有知咸州路兵马事、同知咸州路兵马事、咸州糺将。</p><p>东北路都统军使司。有掌法官，道宗大安六年置。</p><p>已上长春路诸司，控制东北诸国。</p><p>南京都元帅府。本南京兵马都总管府，兴宗重熙四年改。有都元帅、大元帅。</p><p>南京兵马都总管府。属南面。有兵马都总管，有总领南面边事，有总领南面军务，有总领南面戍兵等官。</p><p>南京马步军都指挥使司。属南面。</p><p>侍卫控鹤都指挥使司。属南面。</p><p>燕京禁军详稳司</p><p>南京都统军司。又名燕京统军司。圣宗统和十二年复置南京统军都监。</p><p>牛栏都统领司</p><p>都统领</p><p>副统领</p><p>距马河戍长司。圣宗开泰七年，沿距马河宋界东西七百馀里。特置戍长一员巡察。</p><p>戍长</p><p>监军寨统领司</p><p>石门统领司</p><p>南皮室军详稳司</p><p>北皮室军详稳司</p><p>猛拽剌详稳司</p><p>管押平州甲马司</p><p>管押平州甲马</p><p>已上南京诸司，并隶元帅府，备御宋国。</p><p>西南面安抚使司</p><p>西南面安抚使</p><p>西南面都招讨司。太祖神册元年置。亦曰西南路招讨司。</p><p>西南面招讨使</p><p>西南边大详稳司</p><p>西南路详稳司</p><p>西南面五押招讨司</p><p>五押招讨大将军</p><p>西南路巡察司。又有西南巡边官。</p><p>西南路巡察将军</p><p>西南面巡检司</p><p>西南面巡检</p><p>西南面同巡检</p><p>西南面拽剌详稳司</p><p>山北路都部署司。又有知山北道边境事官。</p><p>金肃军都部署司</p><p>南王府。见北面朝官。</p><p>北王府</p><p>乙室王府</p><p>山金司。一作山阴司。置在金山之北。</p><p>已上西京诸司，控制西夏。</p><p>西北路招讨使司。有知西路招讨事，有监军。</p><p>西北路管押详稳司</p><p>西北路总领司。有总领西北路军事官。</p><p>领西北路十二班军使司</p><p>契丹军详稳司</p><p>吐浑军详稳司</p><p>述律军详稳司</p><p>禁军详稳司</p><p>奚王府舍利军详稳司</p><p>大室韦军详稳司</p><p>小室韦军详稳司</p><p>北王府军详稳司</p><p>特满军详稳司</p><p>群牧军详稳司</p><p>宫分军详稳司</p><p>西北路金吾军。属南面。</p><p>西北路兵马都部署司</p><p>西北路阻卜都部署司</p><p>西北路统军司</p><p>西北路戍长司</p><p>西北路禁军都统司</p><p>西北部镇抚司。兼掌西北诸部军民。有镇抚西北部事官。</p><p>西北路巡检司</p><p>黑水河提辖司。在中京黔州置。</p><p>已上西北路诸司，控制诸国。</p><p>东北路兵马详稳司。亦曰东北面详稳司。</p><p>东北路监军马司。有东北路监军马使，有管押东北路军马事官。</p><p>东北路女直详稳司</p><p>北女直兵马司。在东京辽州置。</p><p>已上东北路诸司。</p><p>东路兵马都总管府。有东路兵马都总管，有同知东路兵马事官。</p><p>东路都统军使司</p><p>遥里等十军都详稳司</p><p>遥里军诸详稳司。未详。</p><p>九水诸夷安抚使</p><p>已上东路诸司。</p><p>西南面节制司。有节制西南诸军事。</p><p>西南面都统军司</p><p>已上西南边诸司。</p><p>山西兵马都统军司</p><p>西路招讨使司</p><p>西边大详稳司</p><p>四蕃都军所。圣宗统和四年置，授李继冲。</p><p>夏州管内蕃落使。圣宗统和四年置，授李继迁。</p><p>倒塌岭节度使司</p><p>倒塌岭统军司</p><p>塌西节度使司</p><p>塌母城节度使司</p><p>已上西路诸司。</p><p>北面行军官</p><p>辽行军官，枢密、都统、部署之司，上下相维，先锋、两翼严重，中军于远探侦候为尤谨，临阵委重于监战。司存有常，秩然整暇，所以为制胜之道也。</p><p>行枢密院。有左右林牙，有参谋。</p><p>行军都统所。有监军，有行军诸部都监，有监战。</p><p>行军都统</p><p>行军副都统</p><p>行军都监</p><p>行军都押司。有都押官、副押官。</p><p>行军都部署司</p><p>先锋使司</p><p>先锋都统所</p><p>左翼军都统所</p><p>右翼军都统所</p><p>中军都统所</p><p>御营都统所</p><p>远探军。有小校，有拽剌。</p><p>候骑。有侦候，有候人，有拽剌。</p><p>东征行枢密院</p><p>东征都统所。亦曰东面行军都统所，又曰东路行军都统所。</p><p>东征统军司</p><p>东征先锋使司</p><p>西征统军司</p><p>南征都统所。亦曰南面行军都统所。</p><p>南征统军司</p><p>南面行营总管府</p><p>南面行营都部署司</p><p>河南道行军都统所</p><p>北道行军都统所</p><p>东北面行军都统所</p><p>西北面行军都统所</p><p>西南面行军都统所</p><p>北面属国官</p><p>辽制，属国、属部官，大者拟王封，小者准部使。命其酋长与契丹人区别而用恩威兼制，得柔远之道。考其可知者具如左。</p><p>属国职名总目：</p><p>某国大王</p><p>某国于越</p><p>某国左相</p><p>某国右相</p><p>某国惕隐。亦曰司徒。</p><p>某国太师</p><p>某国太师</p><p>某国司空。本名闼林</p><p>某国某部节度使司</p><p>某国某部节度使</p><p>某国某部节副度使</p><p>某国详稳司</p><p>某国详稳</p><p>某国都监</p><p>某国将军</p><p>某国小将军</p><p>大部职名：</p><p>并同属国</p><p>诸部职名：</p><p>并同部族</p><p>女直国顺化王府。景宗保宁九年，女国来请宰相、夷离堇之职，以次授者二十一人。圣宗统和八年，封女直阿海为顺化王，亦作阿改。天祚天庆二年有顺国女直阿鹘产大王。</p><p>北女直国大王府</p><p>南女直国大王府</p><p>曷苏馆路女直国大王府。亦曰合苏衮部女直王，又曰合素女直王，又曰苏馆都大王。圣宗太平六年，曷苏馆诸部许建旗鼓。</p><p>长白山女直国大王府。圣宗统和三十年，长白山三十部女直乞授爵秩。</p><p>鸭渌江女直大王府</p><p>濒海女直国大王府</p><p>阻卜国大王府</p><p>阻卜紥刺部节度使司</p><p>阻卜诸部节度使司。圣宗统和二十九年置。</p><p>阻卜别部节度使司</p><p>西阻卜国大王府</p><p>北阻卜国大王府</p><p>西北阻卜国大王府</p><p>乞粟河国大王府</p><p>城屈里国大王府</p><p>术不姑国大王府。亦曰述不姑。又有直不姑。</p><p>阿萨兰回鹘大王府。亦曰阿思懒王府。</p><p>回鹘国单于府。兴宗重熙二十二年，诏回鹘部副使以契丹人充。</p><p>沙州回鹘敦煌郡王府</p><p>甘州回鹘大王府</p><p>高昌国大王府</p><p>党项国大王府</p><p>西夏国西平王府</p><p>高丽国王府</p><p>新罗国王府</p><p>日本国王府</p><p>吐谷浑国王府</p><p>吐浑国王府</p><p>辖戛斯国王府</p><p>室韦国王府</p><p>黑车子室韦国王府</p><p>铁骊国王府</p><p>靺鞨国王府</p><p>沙陀国王府</p><p>濊貊国王府</p><p>突厥国王府</p><p>西突厥国王府</p><p>斡朗改国王府</p><p>迪烈德国王府。亦曰敌烈，亦曰迭烈德。</p><p>于厥国王府</p><p>越离睹国王府。亦曰斡离都。</p><p>阿里国王府</p><p>飖里国王府</p><p>朱灰国王府</p><p>乌孙国王府</p><p>于阗国王府</p><p>狮子国王府</p><p>大食国王府</p><p>西蕃国王府</p><p>大蕃国王府</p><p>小蕃国王府</p><p>吐蕃国王府</p><p>阿撒里国王府</p><p>波剌国王府</p><p>惕德国王府</p><p>仙门国王府</p><p>铁不得国王府</p><p>鼻国德国王府</p><p>辖剌国只国王府</p><p>赁烈国王府</p><p>获里国王府</p><p>怕里国王府</p><p>噪温国王府</p><p>阿钵颇得国王府</p><p>阿钵押国王府</p><p>纴没里国王府</p><p>要里国王府</p><p>徒睹古国王府。亦曰徒鲁古。</p><p>素撒国王府</p><p>夷都衮国王府</p><p>婆都鲁国王府</p><p>霸斯黑国王府</p><p>达离谏国王府</p><p>达卢古国王府</p><p>三河国王府。</p><p>核列哿国王府。</p><p>述律子国王府</p><p>殊保国王府</p><p>蒲泥国王府</p><p>乌里国王府</p><p>已上诸国。</p><p>蒲卢毛朵部大王府</p><p>回跋部大王府</p><p>抃母部大王府</p><p>黄龙府女直部大王府。道宗大康八年赐官及印。</p><p>吾秃婉部大王府</p><p>乌隈于厥部大王府</p><p>婆离八部大王府</p><p>于厥里部族大王府。太宗会同三年，赐旗鼓。</p><p>已上大部</p><p>生女直部</p><p>直不姑部</p><p>狐山部</p><p>拔思母部</p><p>茶紥剌部</p><p>粘八葛部</p><p>耶睹刮部</p><p>耶迷只部</p><p>挞术不姑部</p><p>渤海部</p><p>西北渤海部</p><p>挞里得部。亦曰挞离底。</p><p>乌古部</p><p>隈乌古部</p><p>三河乌古部</p><p>乌隈乌骨里部</p><p>敌烈部</p><p>迪离毕部</p><p>涅剌部</p><p>乌濊部。已上三部，隶夫人婆底里东北路管押司。</p><p>鉏德部</p><p>谛居部。亦曰谛举部。</p><p>涅剌奥隗部</p><p>八石烈敌烈部</p><p>迭剌葛部</p><p>兀惹部。亦曰乌惹部。</p><p>党项部</p><p>隗衍党项部</p><p>山南党项部</p><p>北大浓兀部</p><p>南大浓兀部</p><p>九石烈部</p><p>嗢娘改部</p><p>鼻骨德部</p><p>退欲德部</p><p>涅古部</p><p>遥思拈部</p><p>划离部。圣宗统和元年，划离部请今后详稳于当部人内选授，不许。</p><p>四部族部</p><p>四蕃部</p><p>三国部</p><p>素昆那山东部</p><p>胡母思山部</p><p>卢不姑部</p><p>照姑部</p><p>白可久部</p><p>俞鲁古部</p><p>七火室韦部</p><p>黄皮室韦部</p><p>瑶稳部</p><p>嘲稳部</p><p>二女古部</p><p>蔑思乃部</p><p>麻达里别古部</p><p>梅里急部</p><p>斡鲁部</p><p>榆里底乃部</p><p>率类部</p><p>五部蕃部</p><p>蒲奴里部</p><p>闸古胡里扒部。</p><p>已上诸部。</p>
<div class='pn'><p class='pre'>上一节：<a href='第十五章-卷十五-原文.html'>第十五章-卷十五</a></p><p class='next'>下一节：<a href='第十七章-卷十七-原文.html'>第十七章-卷十七</a></p></div></body>
</html>
