<!DOCTYPE html>
<html>
<head>
  <meta charset="UTF-8">
  <title>辽史-志-第十七章-卷十七-原文</title>
<style>
    a {
      text-decoration: none;
    }
  </style>
</head>
</p><p><body>
<div>
<div>
<p><a id='home' href="../../index.html">首页</a></p><p id='list'>辽史-志<a href='../辽史.html#志'>：目录</a></p>
</div>
<div class='pn'><p class='pre'>上一节：<a href='第十六章-卷十六-原文.html'>第十六章-卷十六</a></p><p class='next'>下一节：<a href='第十八章-卷十八-原文.html'>第十八章-卷十八</a></p></div>
</div>

<h1>第十七章-卷十七<span style='font-size:small'> 原文</span></h1>
<p>◎百官志三</p><p>○南面上</p><p>契丹国自唐太宗置都督、刺史，武后加以王封，玄宗置经略使，始有唐官爵矣。其后习闻河北蕃镇受唐官名，于是太师、太保、司徒、司空施于部族。太祖因之。大同元年，世宗始置北院枢密使。明年，世宗以高勋为南院枢密，则枢密之设，盖自太宗入汴始矣。天禄四年，建政事省。于是南面官僚可得而书。其始，汉人枢密院兼尚书省，吏、兵、刑有承旨，户、工有主事，中书省兼礼部，别有户部使司。以营州之地加幽、冀之半，用是适足矣。中叶弥文，耶律杨六为太傅，知有三师矣。忽古质为太尉，知有三公矣。斡古得为常侍，刘泾为礼部尚书，知有门下、尚书省矣。库部、虞部、仓部员外出使，则知备郎官列宿之员。室昉监修，则知国史有院。程翥舍人，则知起居有注。邢抱朴承旨，王言敷学士，则知有翰林内制。张干政事舍人，则知有中书外制。大理、司农有卿，国子、少府有监，九卿、列监见矣。金吾、千牛有大将，十六列卫见矣。太子上有师保，下有府率，东宫备官也。节度、观察、防御、团练、刺史，咸在方州，如唐制也。凡唐官可考见者，列具于篇；无征者不书。</p><p>南面朝宫</p><p>辽有北面朝官矣，既得燕、代十有六州，乃用唐制，复设南面三省、六部、台、院、寺、监、诸卫、东宫之官。诚有志帝王之盛制，亦以招徕中国之人也。</p><p>三师府，本名三公，汉以丞相、太尉、御史大夫为三公，故称三师。</p><p>太师。穆宗应历三年见太师唐骨德。</p><p>太傅。太宗会同元年命冯道守太傅。</p><p>太保。会同元年刘昫守太保。</p><p>少师。《耶律资忠传》见少师萧把哥。</p><p>少傅</p><p>少保</p><p>掌印。耶律乙辛，重熙中掌太保印。</p><p>三公府。先汉丞相、太尉、御史大夫，后汉更名大司徒、大司马、大司空，唐太尉、司徒、司空。又名三司。</p><p>太尉。太宗天显十一年见太尉赵思温。</p><p>司徒。世宗天禄元年见司徒划设。</p><p>司空。圣宗统和三十年见司空邢抱质。</p><p>汉人枢密院。本兵部之职，在周为大司马，汉为太尉。唐季宦官用事，内置枢密院，后改用士人。晋天福中废，开运元年复置。太祖初有汉儿司，韩知古总知汉儿司事。太宗入汴，因晋置枢密院，掌汉人兵马之政，初兼尚书省。</p><p>枢密使。太宗大同元年见枢密使李崧。</p><p>知枢密使事</p><p>知枢密院事</p><p>枢密副使。杨遵勖，咸雍中为枢密副使。</p><p>同知枢密院事。圣宗太平六年见同知枢密院事耶律迷离已。</p><p>知枢密院副使事。杨皙，兴宗重熙十二年知枢密院副使事。</p><p>枢密直学士。圣宗统和二年见枢密直学士郭嘏。</p><p>枢密都承旨。圣宗开泰九年见枢密都承旨韩绍芳。</p><p>枢密副承旨。杨遵勖，重熙中为枢密副承旨。</p><p>吏房承旨</p><p>兵刑房承旨</p><p>户房主事</p><p>厅房即工部主事</p><p>中书省。初名政事省。太祖置官，世宗天禄四年建政事省，兴宗重熙十三年改中书省。</p><p>中书令。韩延徽，太祖时为政事令；韩知古，天显初为中书令；会同五年又见政事令赵延寿。</p><p>大丞相。太宗大同元年见大丞相赵延寿。</p><p>左丞相。圣宗太平四年见左丞相张俭。</p><p>右丞相。圣宗开泰元年见右丞相马保忠。</p><p>知中书省事。萧孝友，兴宗重熙十年知中书省事。</p><p>中书侍郎。韩资让，寿隆初为中书侍郎。</p><p>同中书门下平章事。太祖加王郁同政事门下平章事，太宗</p><p>大同元年见平章事张砺。</p><p>参知政事。圣宗统和十二年见参知政事邢抱朴。</p><p>堂后官。太平二年见堂后官张克恭。</p><p>主事。</p><p>守当官。并见耶律俨《建官制度》。</p><p>令史。耶律俨，道宗咸雍三年为中书省令史。</p><p>中书舍人院。</p><p>中书舍人。室昉，景宗保宁间为政事舍人；道宗咸雍三年见中书舍人马铉。</p><p>右谏院。</p><p>右谏议大夫。圣宗统和七年见谏议大夫马得臣。</p><p>右补阙</p><p>右拾遗。刘景，穆宗应历初为右拾遗。</p><p>门下省</p><p>侍中。赵思忠，太宗会同中为侍中。</p><p>常侍。兴宗重熙十四年见常侍斡古得。</p><p>散骑常侍。马人望，天祚乾统中为左散骑常侍。</p><p>给事中。圣宗统和二年见给事中郭嘏。</p><p>门下侍郎。杨皙，清宁初为门下侍郎。</p><p>起居舍人院</p><p>起居舍人。圣宗开泰五年见起居舍人程翥。</p><p>知起居注。耶律敌烈，重熙末知起居注。</p><p>起居郎。杜防，开泰中为起居郎。</p><p>左谏院</p><p>左谏议大夫。</p><p>左补阙。</p><p>左拾遗。统和三年见左拾遗刘景。</p><p>通事舍人院</p><p>通事舍人。统和七年见通事舍人李琬。</p><p>符宝司</p><p>符宝郎。耶律玦，重熙初为符宝郎。</p><p>东上阁门司。太宗会同元年置。</p><p>东上阁门使。韩延徽传见东上阁门使郑延丰。</p><p>东上阁门副使</p><p>西上阁门司</p><p>西上阁门使。统和二十一年见西上阁门使丁振。</p><p>西上阁门副使</p><p>东头承奉班</p><p>东头承奉官。韩德让，景宗时为东头承奉官。</p><p>西头承奉班</p><p>西头承奉官</p><p>通进司</p><p>左通进</p><p>右通进。耶律瑶质，景宗时为右通进。</p><p>登闻鼓院</p><p>知登闻鼓使</p><p>匦院</p><p>知匦院使。太平三年见知匦院事杜防。</p><p>诰院</p><p>诰院给事。耶律铎斡，重熙末为诰院给事。</p><p>尚书省。太祖尝置左右尚书。</p><p>尚书令。萧思温，景宗保宁初为尚书令。</p><p>左仆射。太祖初，康默记为左尚书，三年，见左仆射韩知古。</p><p>右仆射。太宗会同元年，见右仆射烈束。</p><p>左丞。武白为尚书左丞。</p><p>右丞</p><p>左司郎中</p><p>右司郎中</p><p>左司员外郎</p><p>右司员外郎</p><p>六部职名总目：</p><p>某部</p><p>某部尚书。圣宗开泰元年见吏部尚书刘绩。</p><p>某部侍郎。王观，兴宗重熙中为兵部侍郎；李澣，穆宗朝累迁工部侍郎。</p><p>某部郎中。刘辉，道宗大安末为礼部郎中。</p><p>某部员外郎。开泰五年见礼部员外郎王景运。</p><p>某部郎中。圣宗统和九年见虞部郎中崔祐。诸曹郎官未详。</p><p>御史台。太宗会同元年置。</p><p>御史大夫。会同九年见御史大夫耶律解里。</p><p>御史中丞</p><p>侍御。重熙七年见南面侍御壮骨里。</p><p>殿中司。</p><p>殿中。圣宗开泰元年见殿中高可恒。</p><p>殿中丞</p><p>尚舍局。见《辽朝杂礼》。</p><p>奉御</p><p>尚乘局奉御</p><p>尚辇局奉御</p><p>尚食局奉御</p><p>尚衣局奉御。</p><p>翰林院。掌天子文翰之事。</p><p>翰林都林牙。兴宗重熙十三年见翰林都林牙耶律庶成。</p><p>南面林牙。耶律磨鲁古，圣宗统和初为南面林牙。</p><p>翰林学士承旨。《赵延寿传》见翰林学士承旨张砺。</p><p>翰林学士。太宗大同元年见和凝为瀚林学士。</p><p>翰林祭酒。韩德崇，景宗保宁初为翰林祭酒。</p><p>知制诰。室昉，太宗入汴，诏知制诰。</p><p>翰林画院</p><p>翰林画待诏。圣宗开泰七年见翰林画待诏陈升。</p><p>翰林医官。天祚保大二年见提举翰林医官李奭。</p><p>国史院。</p><p>监修国史。圣宗统和九年见监修国史室昉。</p><p>史馆学士。景宗保宁八年见史馆学士。</p><p>史馆修撰。刘辉，大安末为史馆修撰。</p><p>修国史。耶律玦，重熙初修国史。</p><p>宣政殿。</p><p>宣政殿学士。穆宗应历元年见宣政殿学士李澣。</p><p>观书殿</p><p>观书殿学士。王鼎，寿隆初为观书殿学士。</p><p>昭文馆</p><p>昭文馆直学士。杨遵勖子晦为昭文馆直学士。</p><p>崇文馆</p><p>崇文馆大学士。韩延徽，太祖时为崇文馆大学士。</p><p>乾文阁</p><p>乾文阁学士。王观，道宗咸雍五年为乾文阁学士。</p><p>宣徽院。太宗会同元年置。</p><p>宣徽使</p><p>知宣徽院事。马得臣，统和初知宣徽院事。</p><p>宣徽副使</p><p>同知宣徽使事</p><p>同知宣徽院事</p><p>内省</p><p>内省使。圣宗太平九年初见内省使。</p><p>内省副使</p><p>内藏库</p><p>内藏库提点。道宗清宁元年见内藏库提点耶律乌骨。</p><p>内侍省</p><p>黄门令</p><p>内谒者</p><p>内侍省押班</p><p>内侍左厢押班</p><p>内侍右厢押班</p><p>契丹、汉儿、渤海内侍都知</p><p>左承宣使</p><p>右承宣使</p><p>内库</p><p>都提点内库</p><p>尚衣库</p><p>尚衣库使</p><p>汤药局</p><p>都提点、勾当汤药</p><p>内侍省官，并见《王继恩》、《赵安仁传》。</p><p>客省。太宗会同元年置。</p><p>都客省。兴宗重熙十年见都客省回鹘重哥。</p><p>客省使。会同五年见客省使耶律化哥。</p><p>左客省使。萧护思，应历初为左客省使。</p><p>右客省使</p><p>客省副使</p><p>四方馆。</p><p>四方馆使。高勋，太宗入汴为四方馆使。</p><p>四方馆副使。道宗咸雍五年，诏四方馆副使止以契丹人充。</p><p>引进司</p><p>引进使。圣宗统和二十八年见引进使韩杞。</p><p>点签司。</p><p>同签点签司事。兴宗重熙六年见同签点签司事耶律圆宁。</p><p>礼信司</p><p>勾当礼信司。兴宗重熙七年见勾当礼信司骨欲。</p><p>礼宾使司</p><p>礼宾使。大公鼎曾祖忠为礼宾使。</p><p>寺官职名总目：</p><p>某卿。兴宗景福元年见崇禄卿李可封。</p><p>某少卿。耶律俨子处贞为太常少卿。</p><p>某丞</p><p>某主簿</p><p>太常寺。有博士、赞引、太祝、奉礼郎、协律郎。</p><p>诸署职名总目：</p><p>某署令。</p><p>某署丞。</p><p>太乐署。</p><p>鼓吹署。</p><p>法物库。《辽朝杂礼》有法物库所掌图籍。</p><p>法物库使</p><p>法物库副使</p><p>崇禄寺。本光禄寺，避太宗讳改。</p><p>卫尉寺</p><p>宗正寺。职在大惕隐司。</p><p>太仆寺。有乘黄署。</p><p>大理寺。有提点大理寺，有大理正，圣宗统和十二年置。</p><p>鸿胪寺</p><p>司农寺</p><p>诸监职名总目：</p><p>某太监。兴宗景福元年见少府监马惮。</p><p>某少监。兴宗重熙十七年见将作少监王企。</p><p>某监丞</p><p>某监主簿</p><p>秘书监。有秘书郎、秘书郎正字。</p><p>著作局</p><p>著作郎</p><p>著作佐郎。杨皙，圣宗太平十一年为著作佐郎。</p><p>校书郎。杨佶，统和中为校书郎。</p><p>正字。开泰元年见正字李万。</p><p>司天监。有太史令，有司历、灵台郎、挈壶正、五官正、丞、主簿、五官灵台郎、保章正、司历监候、挈壶正、司辰、刻漏博士、典钟、典鼓</p><p>国子监。上京国子监，太祖置。</p><p>祭酒</p><p>司业</p><p>监丞</p><p>主簿</p><p>国子学</p><p>博士。武白为上京国子博士。</p><p>助教</p><p>太府监</p><p>少府监</p><p>将作监</p><p>都水监</p><p>已上文官。</p><p>诸卫职名总目：</p><p>各卫</p><p>大将军。圣宗开泰七年见皇子宗简右卫大将军。</p><p>上将军。王继忠，统和二十二年加左武卫上将军。</p><p>将军。圣宗太平四年见千牛卫将军萧顺。</p><p>折冲都尉</p><p>果毅都尉</p><p>亲卫</p><p>勋卫</p><p>翊卫</p><p>左右卫</p><p>左右骁卫</p><p>左右武卫</p><p>左右威卫</p><p>左右领军卫</p><p>左右金吾卫</p><p>左右监门卫</p><p>左右千牛卫</p><p>左右羽林军</p><p>左右龙虎军</p><p>左右神武军</p><p>左右神策军</p><p>左右神威军</p><p>已上武官。</p><p>东宫三师府。凡东宫官多见《辽朝杂礼》。</p><p>太子太师。太宗大同元年见太子太师李崧。</p><p>太子太傅。世宗天禄五年见太子太傅赵莹。</p><p>太子太保。大同元年见太子太保赵莹。</p><p>太子少师。圣宗太平十一年见太子少师萧从顺。</p><p>太子少傅。耶律合里，重熙中为太子少傅。</p><p>太子少保。大同元年见太子少保冯玉。</p><p>太子宾客院</p><p>太子宾客</p><p>太子詹事院</p><p>太子詹事</p><p>少詹事</p><p>詹事丞</p><p>詹事主簿</p><p>太子司直司</p><p>太子司直</p><p>左春坊</p><p>太子左庶子</p><p>太子中允。圣宗太平五年见太子中允冯若谷。</p><p>太子司议郎</p><p>太子左谕德</p><p>太子左赞善大夫</p><p>文学馆</p><p>崇文馆学士</p><p>崇文馆直学士</p><p>太子校书郎。圣宗太平五年见太子校书郎韩滦。</p><p>司经局</p><p>太子洗马。刘辉，大安末为太子洗马。</p><p>太子文学</p><p>太子校书郎。圣宗太平五年见太子校书郎张昱。</p><p>太子正字</p><p>典设局</p><p>典设郎</p><p>宫门局</p><p>宫门郎</p><p>右春坊</p><p>太子右庶子</p><p>太子中舍人</p><p>太子舍人</p><p>太子右谕德</p><p>右赞善大夫</p><p>太子通事舍人</p><p>太子家令寺</p><p>太子家令</p><p>丞</p><p>主簿</p><p>太子率更寺</p><p>太子率更令</p><p>丞</p><p>主簿</p><p>太子仆寺</p><p>太子仆</p><p>丞</p><p>主簿</p><p>太子率府职名总目：</p><p>某率。兴宗重熙十四年见率府率习罗。</p><p>太子左右卫率府</p><p>太子左右司御率府</p><p>太子左右清道率府</p><p>太子左右监门率府</p><p>太子左右内率府</p><p>已上东宫官。</p><p>王傅府</p><p>王傅。萧惟信，重熙十五年为燕赵王傅。</p><p>亲王内史府</p><p>内史。道宗大康三年见内使吴家奴。</p><p>长史</p><p>参军</p><p>诸王文学馆</p><p>诸王教授。姚景行，重熙中为燕赵国王教授。</p><p>诸王伴读。圣宗太平八年，长沙郡王宗允等奏选诸王伴读。</p><p>已上诸王府官。</p><p>◇南面宫官</p><p>汉儿行宫都部署院。亦曰南面行宫都部署司。圣宗开泰九年改左仆射。</p><p>汉儿行宫都部署。开泰七年见汉儿行宫都部署石用中。</p><p>汉儿行宫副部署。兴宗重熙十五年见汉儿行宫副部署耶律敌烈。</p><p>知南面诸行宫副部署。重熙十年见知南面诸行宫副部署耶律褭里。</p><p>同知汉儿行宫都部署事。道宗大康三年见同知汉儿行宫都部署事萧挞不也。</p><p>同签部署司事。耶律俨，大康中为同签部署司事。</p><p>都部署判官。耶律俨，咸雍中为都部署判官。</p><p>十二宫南面行宫都部署司职名总目：</p><p>某宫汉人行宫都部署</p><p>某宫南面副都部署</p><p>某宫同知汉人都部署</p><p>弘义宫</p><p>永兴宫</p><p>积庆宫</p><p>长宁宫</p><p>延昌宫</p><p>彰愍宫</p><p>崇德宫</p><p>兴圣宫</p><p>延庆宫</p><p>太和宫</p><p>永昌宫</p><p>敦睦宫</p>
<div class='pn'><p class='pre'>上一节：<a href='第十六章-卷十六-原文.html'>第十六章-卷十六</a></p><p class='next'>下一节：<a href='第十八章-卷十八-原文.html'>第十八章-卷十八</a></p></div></body>
</html>
