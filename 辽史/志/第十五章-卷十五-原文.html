<!DOCTYPE html><html><head>    <meta charset="UTF-8">  <meta name="viewport" content="width=device-width, initial-scale=1.0">  <title>辽史-志-第十五章-卷十五-原文</title><style>    a {      text-decoration: none;    }  </style></head></p><p><body><div><div><p><a id='home' href="../../index.html">首页</a></p><p id='list'>辽史-志<a href='../辽史.html#志'>：目录</a></p></div><div class='pn'><p class='pre'>上一节：<a href='第十四章-卷十四-原文.html'>第十四章-卷十四</a></p><p class='next'>下一节：<a href='第十六章-卷十六-原文.html'>第十六章-卷十六</a></p></div></div><h1>第十五章-卷十五<span style='font-size:small'> 原文</span></h1><p>◎百官志一</p><p>官生于职，职沿于事，而名加之。后世沿名，不究其实。吏部，一太宰也，为大司徒，为尚书，为中书，为门下；兵部，一司马也，为大司马，为太尉，为枢密使。沿古官名，分今之职事以配之，于是先王统理天下之法，如治丝而棼，名实淆矣。契丹旧俗，事简职专，官制朴实，不以名乱之，其兴也勃焉。太祖神册六年，诏正班爵。至于太宗，兼制中国，官分南北，以国制治契丹，以汉制待汉人。国制简朴，汉制则沿名之风固存也。辽国官职，分北、南院，北面治宫帐、部族、属国之政，南面治汉人州县、租赋、军马之事。因俗而治，得其宜矣。</p><p>初，太祖分迭剌夷离堇为北、南二大王，谓之北、南院。宰相、枢密、宣徽、林牙，下至郎君、护卫，皆分北、南，其实所治皆北面之事，语辽官制者，可不辨。凡辽朝官，北枢密视兵部，南枢密视吏部，北、南二王视户部，夷离毕视刑部，宣徽视工部，敌烈麻都视礼部，北、南府宰相总之。惕隐治宗族，林牙修文告，于越坐而论议，以象公卿，朝廷之上。事简职专，此辽所以兴也。</p><p>北面上</p><p>北面朝官</p><p>契丹北枢密院。掌兵机、武铨、群牧之政，凡契丹军马皆属焉。以其牙帐居大内帐殿之北，故名北院。元好问所谓“北衙不理民”是也。</p><p>北院枢密使</p><p>知北院枢密使事</p><p>知枢密院事</p><p>北院枢密副使</p><p>知北院枢密副使事</p><p>同知北院枢密使事</p><p>签书北枢密院事</p><p>北院都承旨</p><p>北院副承旨</p><p>北院林牙</p><p>知北院贴黄</p><p>给事北院知圣旨头子事</p><p>掌北院头子</p><p>北枢密院敞史</p><p>北院郎君</p><p>北枢密院通事</p><p>北院掾史</p><p>北枢密院中丞司</p><p>北南枢密院点检中丞司事</p><p>总知中丞司事</p><p>北院左中丞</p><p>北院右中丞</p><p>同知中丞司事</p><p>北院侍御</p><p>契丹南枢密院。掌文铨、部族、丁赋之政，凡契丹人民皆属焉。以其牙帐居大内之南，故名南院。元好问所谓“南衙不主兵”是也。</p><p>南院枢密使</p><p>知南院枢密使事</p><p>知南院枢密事</p><p>南院枢密副使</p><p>知南院枢密副使事</p><p>同知南院枢密使事</p><p>签书南枢密院事</p><p>南院都承旨</p><p>南院副承旨</p><p>南院林牙</p><p>知南院贴黄</p><p>给事南院知圣旨头子事</p><p>掌南院头子</p><p>南枢密院敞史</p><p>南院郎君</p><p>南枢密院通事</p><p>南院掾史</p><p>南枢密院中丞司</p><p>北南枢密院点检中丞司事</p><p>总知中丞司事</p><p>南院左中丞</p><p>南院右中丞</p><p>同知中丞司事</p><p>南院侍御</p><p>北宰相府。掌佐理军国之大政，皇族四帐世预其选。</p><p>北府左宰相</p><p>北府右宰相</p><p>总知军国事</p><p>知国事</p><p>南宰相府。掌佐理军国之大政，国舅五帐世预其选。</p><p>南府左宰相</p><p>南府右宰相</p><p>总知军国事</p><p>知国事</p><p>北大王院。分掌部族军民之政。</p><p>北院大王。初名迭剌部夷离堇，太祖分北、南院，太宗会同元年改夷离堇为大王。</p><p>知北院大王事</p><p>北院大师</p><p>北院太保</p><p>北院司徒</p><p>北院司空</p><p>北院郎君</p><p>北院都统军司。掌北院从军之政令。</p><p>北院统军使</p><p>北院副统军使</p><p>北院统军都监</p><p>北院详稳司。掌北院部族军马之政令。</p><p>北院详稳</p><p>北院都监</p><p>北院将军</p><p>北院小将军</p><p>北院都部署司。掌北院部族军民之事。</p><p>北院都部署</p><p>北院副部署</p><p>南大王院。分掌部族军民之政。</p><p>南院大王</p><p>知南院大王事</p><p>南院太师</p><p>南院太保。天庆八年，省南院太保。</p><p>南院司徒</p><p>南院司空</p><p>南院郎君</p><p>南院都统军司。掌南院从军之政令。</p><p>南院统军使</p><p>南院副统军使</p><p>南院统军都监</p><p>南院详稳司。掌南院部族军马之政令。</p><p>南院详稳</p><p>南院都监</p><p>南院将军</p><p>南院小将军</p><p>南院都部署司。掌南院部族军民之事。</p><p>南院都部署</p><p>南院副部署</p><p>宣徽北院。太宗会同元年置，掌北院御前祗应之事。</p><p>北院宣徽使</p><p>知北院宣徽事</p><p>北院宣徽副使</p><p>同知北院宣徽事</p><p>宣徽南院。会同元年置，掌南院御前祗应之事。</p><p>南院宣徽使</p><p>知南院宣徽事</p><p>南院宣徽副使</p><p>同知南院宣徽事</p><p>大于越府。无职掌，班百僚之上，非有大功德者不授，辽国尊官，犹南面之有三公。太祖以遥辇氏于越受禅。终辽之世，以于越得重名者三人：耶律曷鲁、屋质、仁先，谓之三于越。</p><p>大于越</p><p>大惕隐司。太祖置，掌皇族之政教。兴宗重熙二十一年，耶律义先拜惕隐，戒族人曰：“国家三父房最为贵族，凡天下风化之所自出，不孝不义，虽小不可为。”其妻晋国长公主之女，每见中表，必具礼服。义先以身率先，国族化之。辽国设官之实，于此可见。太祖有国，首设此官，其后百官择人，必先宗姓。</p><p>惕隐。亦曰梯里己。</p><p>知惕隐司事</p><p>惕隐都监</p><p>夷离毕院。掌刑狱。</p><p>夷离毕</p><p>左夷离毕</p><p>右夷离毕</p><p>知左夷离毕事</p><p>知右夷离毕事</p><p>敞史</p><p>选底。掌狱。</p><p>大林牙院。掌文翰之事。</p><p>北面都林牙</p><p>北面林牙承旨</p><p>北面林牙</p><p>左林牙</p><p>右林牙</p><p>敌烈麻都司。掌礼仪。</p><p>敌烈麻都</p><p>总知朝廷礼仪</p><p>总礼仪事</p><p>文班司。所掌未详。</p><p>文班太保</p><p>文班林牙</p><p>文班牙署</p><p>文班吏</p><p>阿札割只。所掌未详。遥辇故官，后并枢密院。</p><p>阿札割只</p><p>北面御帐官</p><p>三皇，圣人也，当淳朴之世，重门击柝，犹严于待暴客。辽之先世，未有城郭、沟池、宫室之固，毡车为营，硬寨为宫，御帐之官不得不谨。出于贵戚为侍卫，著帐为近侍，北南部族为护卫，武臣为宿卫，亲军为禁卫，百官番宿为宿直。奉宸以司供御，三班以肃会朝，硬寨以严晨夜。法制可谓严密矣。考其凡如左。</p><p>侍卫司。掌御帐亲卫之事。</p><p>侍卫太师</p><p>侍卫太保</p><p>侍卫司徒</p><p>侍卫司空</p><p>侍卫</p><p>近侍局</p><p>近侍直长</p><p>近侍</p><p>近侍小底</p><p>近侍详稳司</p><p>近侍详稳</p><p>近侍都监</p><p>近侍将军</p><p>近侍小将军</p><p>北护卫府。掌北院护卫之事。皇太后宫有左右护卫。</p><p>北护卫太师</p><p>北护卫太保</p><p>北护卫司徒</p><p>总领左右护卫司</p><p>总领左右护卫</p><p>左护卫司</p><p>左护卫太保</p><p>左护卫</p><p>右护卫司</p><p>右护卫太保</p><p>右护卫</p><p>南护卫府。掌南院护卫之事。</p><p>南护卫太师</p><p>南护卫太保</p><p>南护卫司徒</p><p>总领左右护卫司</p><p>总领左右护卫</p><p>左护卫司</p><p>左护卫太保</p><p>左护卫</p><p>右护卫司</p><p>右护卫太保</p><p>右护卫</p><p>奉宸司。掌供奉宸御之事。</p><p>官名未详</p><p>奉宸</p><p>三班院。掌左、右、寄班之事。</p><p>左班都知</p><p>右班都知</p><p>寄班都知</p><p>三班院祗候</p><p>宿卫司。专掌宿卫之事</p><p>总宿卫事。亦曰典宿卫事</p><p>总知宿卫事</p><p>同掌宿卫事</p><p>宿卫官</p><p>禁卫局</p><p>总禁卫事</p><p>禁卫长</p><p>宿直司。掌轮直官员宿直之事。皇太后宫有宿直官。</p><p>宿直详稳</p><p>宿直都监</p><p>宿直将军</p><p>宿直小将军</p><p>宿直官</p><p>宿直护卫。</p><p>硬寨司。掌禁围枪寨、下铺、传铃之事。</p><p>硬寨太保</p><p>皇太子惕隐司。掌皇太子宫帐之事。</p><p>皇太子惕隐</p><p>北面著帐官</p><p>古者刑人不在君侧。叛逆家属没为著帐，执事禁卫，可为寒心。此辽世所以多变起肘掖欤！</p><p>著帐郎君院。遥辇痕德堇可汗以蒲古只等三族害于越室鲁，家属没入瓦里。应天皇太后知国政，析出之，以为著帐郎君、娘子，每加矜恤。世宗悉免之。其后内族、外戚及世官之家犯罪者，皆没入瓦里。人户益众，因复故名。皇太后、皇太妃帐，皆有著帐诸局。</p><p>著帐郎君节度使</p><p>著帐郎君司徒</p><p>祗候郎君班详稳司</p><p>祗候郎君班详稳</p><p>祗候郎君直长</p><p>祗候郎君闸撒狘</p><p>祗候郎君</p><p>祗候郎君拽刺</p><p>左祗候郎君班详稳司</p><p>左祗候郎君班详稳</p><p>左祗候郎君直长</p><p>左祗候郎君闸撒狘</p><p>左祗候郎君</p><p>左祗候郎君拽剌</p><p>右祗候郎君班详稳司</p><p>右祗候郎君班详稳</p><p>右祗候郎君直长</p><p>右祗候郎君闸撒狘</p><p>右祗候郎君</p><p>右祗候郎君拽剌</p><p>笔砚局</p><p>笔砚祗候郎君</p><p>笔砚吏</p><p>牌印局</p><p>牌印郎君</p><p>裀褥局</p><p>裀褥郎君</p><p>灯烛局</p><p>灯烛郎君</p><p>床幔局</p><p>床幔郎君</p><p>殿幄局</p><p>殿幄郎君</p><p>车舆局</p><p>车舆郎君</p><p>御盏局</p><p>御盏郎君</p><p>本班局</p><p>本班郎君</p><p>皇太后祗应司</p><p>领皇太后诸局事</p><p>知皇太后宫诸司事</p><p>皇太妃祗应司</p><p>皇后祗应司</p><p>近位祗应司</p><p>皇太子祗应司</p><p>亲王祗应司</p><p>著帐户司。本诸斡鲁朵户析出，及诸色人犯罪没入。凡御帐、皇太后、皇太妃、皇后、皇太子、近位、亲王祗从、伶官，皆充其役。</p><p>著帐节度使</p><p>著帐殿中</p><p>承应小底局</p><p>笔砚小底</p><p>寝殿小底</p><p>佛殿小底</p><p>司藏小底</p><p>习马小底</p><p>鹰坊小底</p><p>汤药小底</p><p>尚饮小底</p><p>盥漱小底</p><p>尚膳小底</p><p>尚衣小底</p><p>裁造小底</p><p>北面皇族帐官</p><p>肃祖长子洽昚之族在五院司，叔子葛剌、季子洽礼及懿祖仲子帖剌、季子褭古直之族皆在六院司。此五房者，谓之二院皇族。玄祖伯子麻鲁无后，次子岩木之后曰孟父房；叔子释鲁曰仲父房；季子为德祖，德祖之元子是为太祖天皇帝，谓之横帐；次曰剌葛，曰迭剌，曰寅底石，曰安端，曰苏，皆曰季父房。此一帐三房，谓之四帐皇族。二院治之以北、南二王，四帐治之以大内惕隐，皆统于大惕隐司</p><p>大内惕隐司。掌皇族四帐之政教。</p><p>大内惕隐</p><p>知大内惕隐事</p><p>大内惕隐都监</p><p>大横帐常衮司。掌太祖皇帝后九帐皇族之事。</p><p>横帐常衮。亦曰横帐敞稳。</p><p>横帐太师</p><p>横帐太保</p><p>横帐司空</p><p>横帐郎君</p><p>横帐知事</p><p>孟父族帐常衮司。掌蜀国王岩木房族之事。</p><p>仲父族帐常衮司。掌隋国王释鲁房族之事。</p><p>季父族帐常衮司。掌德祖皇帝三房族之事。</p><p>四帐都详稳司。掌四帐军马之事。</p><p>都详稳</p><p>都监</p><p>将军。本名敞史。</p><p>小将军</p><p>横帐详稳司</p><p>孟父帐详稳司</p><p>仲父帐详稳司</p><p>季父帐详稳司</p><p>舍利司。掌皇族之军政。</p><p>舍利详稳</p><p>舍利都监</p><p>舍利将军</p><p>舍利小将军</p><p>舍利</p><p>梅里</p><p>亲王国。官制未详。</p><p>王府近侍</p><p>王府祗候</p><p>大东丹国中台省。太祖天显元年置，乾亨四年圣宗省。</p><p>左大相</p><p>右大相</p><p>左次相</p><p>右次相</p><p>王子院。掌王子各帐之事。</p><p>王子太师</p><p>王子太保</p><p>王子司徒</p><p>王子司空</p><p>王子班郎君</p><p>驸马都尉府。掌公主帐宅之事。</p><p>驸马都尉</p><p>北面诸帐官</p><p>辽太祖有帝王之度者三：代遥辇氏，尊九帐于御营之上，一也；灭渤海国，存其族帐，亚于遥辇，二也；并奚王之众，抚其帐部，拟于国族，三也。有英雄之智者三：任国舅以耦皇族，崇乙室以抗奚王，列二院以制遥辇是已。观北面诸帐官，可以见之矣。遥辇九帐大常衮司。掌遥辇洼可汗、阻午可汗、胡剌可汗、苏可汗、鲜质可汗、昭古可汗、耶澜可汗、巴剌可汗、痕德堇可汗九世宫分之事。太祖受位于遥辇，以九帐居皇族一帐之上，设常衮司以奉之，有司不与焉。凡辽十二宫、五京，皆太祖以来征讨所得，非受之于遥辇也。其待先世之厚，蔑以加矣。辽俗东向而尚左，御帐东向，遥辇九帐南向，皇族三父帐北向。东西为经，南北为纬，故谓御营为横帐云。</p><p>大常衮。亦曰敞稳。</p><p>遥辇太师</p><p>遥辇太保</p><p>遥辇太尉</p><p>遥辇司徒</p><p>遥辇司空</p><p>遥辇侍中，一作世烛。太宗会同元年置。</p><p>敞史</p><p>知事</p><p>遥辇帐节度使司</p><p>节度使</p><p>节度副使</p><p>遥辇糺详稳司</p><p>遥辇糺详稳</p><p>遥辇糺都监</p><p>遥辇糺将军</p><p>遥辇糺小将军</p><p>遥辇克。官名未详。</p><p>大国舅司。掌国舅乙室已、拔里二帐之事。太宗天显十年，合皇太后二帐为国舅司；圣宗开泰三年，又并乙室已、拔里二司为一帐。</p><p>乙室已国舅大翁帐常衮。一作敞稳。</p><p>乙室已国舅小翁帐常衮</p><p>拔里国舅大父帐常衮</p><p>拔里国舅少父帐常衮</p><p>国舅太师</p><p>国舅太保</p><p>国舅太尉</p><p>国舅司徒</p><p>国舅司空</p><p>敞史。太宗会同元年，改郎君为敞史。</p><p>知事</p><p>国舅乙室已大翁帐详稳司</p><p>国舅详稳</p><p>国舅都监</p><p>国舅本族将军</p><p>国舅本族小将军。兴宗重熙五年，枢密院奏，国舅乙室已小翁帐敞史，准大横帐及国舅二父帐，改为将军。</p><p>国舅乙室已小翁帐详稳司</p><p>国舅拔里大父帐详稳司</p><p>国舅拔里少父帐详稳司</p><p>国舅夷离毕司</p><p>国舅夷离毕</p><p>国舅左夷离毕</p><p>国舅右夷离毕</p><p>敞史</p><p>国舅帐克</p><p>国舅别部。世宗置。</p><p>官制未详。</p><p>国舅别部敞史。圣宗太平八年，见国舅别部敞史萧塔葛。</p><p>渤海帐司。官制未详。</p><p>渤海宰相</p><p>渤海太保</p><p>渤海挞马</p><p>渤海近侍详稳司</p><p>奚王府</p><p>乙室王府。并见部族官。</p><p>北面宫官</p><p>辽建诸宫斡鲁朵，部族、蕃户，统以北面宫官。具如左。</p><p>诸行宫都部署院。总契丹汉人诸行宫之事。</p><p>诸行宫都部署</p><p>知行宫诸部署司事</p><p>诸行宫副部署</p><p>诸行宫判官</p><p>契丹行宫都部署司。总行在行军诸斡鲁朵之政令。</p><p>契丹行宫都部署</p><p>知契丹行宫都部署事</p><p>契丹行宫副部署</p><p>契丹行宫判官</p><p>行宫诸部署司。掌行在诸宫之政令。</p><p>行宫都部署</p><p>行宫副部署</p><p>行宫部署判官</p><p>十二宫职名总目：</p><p>某宫</p><p>某宫使</p><p>某宫副使</p><p>某宫太师</p><p>某宫太保</p><p>某宫侍中。太宗会同元年置，亦曰世烛。</p><p>某宫都部署司。掌本宫契丹军民之事。</p><p>某宫都部署</p><p>某宫副部署</p><p>某宫判官</p><p>某宫提辖司。官制未详。</p><p>某宫马群司</p><p>侍中</p><p>敞史</p><p>某石烈。石烈，县也。</p><p>夷离堇。本名弥里马特本，改辛衮，会同元年升。</p><p>麻普。本名达剌干，会同元年改。</p><p>牙书。会同元年置。</p><p>某瓦里。内族、外戚、世官犯罪，没入瓦里。</p><p>抹鹘</p><p>某抹里</p><p>闸撒狘</p><p>某得里，官名未详。</p><p>太祖弘义宫</p><p>太宗永兴宫</p><p>世宗积庆宫</p><p>应天皇太后长宁宫</p><p>穆宗延昌宫</p><p>景宗彰愍宫</p><p>承天皇太后崇德宫</p><p>圣宗兴圣宫</p><p>兴宗延庆宫</p><p>道宗太和宫</p><p>天祚永昌宫</p><p>孝文皇太弟敦睦宫</p><p>文忠王府</p><p>已上十二宫一府，都署、提辖、石烈、瓦里、抹里、得里等，并见《营卫志》。</p><p>押行宫辎重夷离毕司。掌诸宫巡幸扈从辎重之事。</p><p>夷离毕</p><p>敞史</p><div class='pn'><p class='pre'>上一节：<a href='第十四章-卷十四-原文.html'>第十四章-卷十四</a></p><p class='next'>下一节：<a href='第十六章-卷十六-原文.html'>第十六章-卷十六</a></p></div></body></html>