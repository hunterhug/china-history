<!DOCTYPE html>
<html>
<head>
  <meta charset="UTF-8">
  <title>辽史-志-第五章-卷五-原文</title>
<style>
    a {
      text-decoration: none;
    }
  </style>
</head>
</p><p><body>
<div>
<div>
<p><a id='home' href="../../index.html">首页</a></p><p id='list'>辽史-志<a href='../辽史.html#志'>：目录</a></p>
</div>
<div class='pn'><p class='pre'>上一节：<a href='第四章-卷四-原文.html'>第四章-卷四</a></p><p class='next'>下一节：<a href='第六章-卷六-原文.html'>第六章-卷六</a></p></div>
</div>

<h1>第五章-卷五<span style='font-size:small'> 原文</span></h1>
<p>◎兵卫志中</p><p>○御帐亲军</p><p>汉武帝多行幸之事，置期门、佽飞、羽林之目，天子始有亲军。唐太宗加亲、勋、翊、千牛之卫，布腹心之地，防卫密矣。辽太祖宗室盛强，分迭剌部为二，宫卫内虚，经营四方，未遑鸠集。皇后述律氏居守之际，摘蕃汉精锐为属珊军。太宗益选天下精甲，置诸爪牙为皮室军。合骑五十万，国威壮矣。</p><p>大帐皮室军：太宗置，凡三十万骑。</p><p>属珊军：地皇后属，二十万骑。</p><p>宫卫骑军</p><p>太祖以迭剌部受禅，分本部为五院、六院，统以皇族，而亲卫缺然。乃立斡鲁朵法，裂州县，割户丁，以强干弱支。诒谋嗣绩，世建宫卫。入则居守，出则扈从，葬则因以守陵。有兵事，则五京、二州各提辖司传檄而集，不待调发州县、部族，十万骑军已立具矣。恩意亲洽，兵甲犀利，教练完习。简天下精锐，聚之腹心之中。怀旧者岁深，增新者世盛。此军制之良者也。</p><p>弘义宫：正丁一万六千，蕃汉转丁一万四千，骑军六千。</p><p>长宁宫：正丁一万四千，蕃汉转丁一万二千，骑军五千。</p><p>永兴宫：正丁六千，蕃汉转丁一万四千，骑军五千。</p><p>积庆宫：正丁一万，蕃汉转丁一万六千，骑军八千。</p><p>延昌宫：正丁二千，蕃汉转丁六千，骑军二千。</p><p>彰愍宫：正丁一万六千，蕃汉转丁二万，骑军一万。</p><p>崇德宫：正丁一万二千，蕃汉转丁二万，骑军一万。</p><p>兴圣宫：正丁二万，蕃汉转丁四万，骑军五千。</p><p>延庆宫：正丁一万四千，蕃汉转丁二万，骑军一万。</p><p>太和宫：正丁二万，蕃汉转丁四万，骑军一万五千。</p><p>永昌宫：正丁一万四千，蕃汉转丁一万，骑军一万。</p><p>敦睦宫：正丁六千，蕃汉转丁一万，骑军五千。</p><p>文忠王府：正丁一万，蕃汉转丁一万六千，骑兵一万。</p><p>十二宫一府，自上京至南京总要之地，各置提辖司，重地每宫皆置，内地一二而已。太和、永昌二宫宜与兴圣、延庆同，旧史不见提辖司，盖阙文也。</p><p>南京：弘义宫提辖司。长宁宫提辖司。永兴宫提辖司。积庆宫提辖司。延昌宫提辖司。彰愍宫提辖司。崇德宫提辖司。兴圣宫提辖司。延庆宫提辖司。敦睦宫提辖司。文忠王府提辖司。</p><p>西京：弘义宫提辖司。长宁宫提辖司。永兴宫提辖司。积庆宫提辖司。彰愍宫提辖司。崇德宫提辖司。延庆宫提辖司。文忠王府提辖司。</p><p>奉圣州：弘义宫提辖司。长宁宫提辖司。永兴宫提辖司。积庆宫提辖司。彰愍宫提辖司。崇德宫提辖司。兴圣宫提辖司。延庆宫提辖司。文忠王府提辖司。</p><p>平州：弘义宫提辖司。长宁宫提辖司。永兴宫提辖司。积庆宫提辖司。延昌宫提辖司。彰愍宫提辖司。兴圣宫提辖司。延庆宫提辖司。文忠王府提辖司。</p><p>中京：延昌宫提辖司。文忠王府提辖司。</p><p>上京：文忠王府提辖司。</p><p>凡诸宫卫，丁四十万八千，出骑军十万一千。</p><p>大首领部族军</p><p>辽亲王大臣，体国如家，征伐之祭，往往置私甲以从王事。大者千余骑，小者数百人，著籍皇府。国有戎政，量借三五千骑，常留余兵为部族根本。</p><p>太子军。伟王军。永康王军。于越王军。麻答军。五押军。</p><p>众部族军</p><p>众部族分隶南北府，守卫四边，各有司法，具如左。</p><p>北府凡二十八部。</p><p>侍从宫帐：奚王府部。</p><p>镇南境：五院部。六院部。</p><p>东北路招讨司：乌隗部。</p><p>东北路统军司：遥里部。伯德部。奥德部。南克部。北克部。图卢部。术者达鲁虢部。</p><p>河西部。</p><p>西北路招讨司：突吕不部。奥衍女直部。室韦部。</p><p>西南路招讨司：涅剌部。乌古涅剌部。涅剌越兀部。梅古悉部。颉的部。匿讫唐古部。鹤剌唐古部。</p><p>黄龙府都部署司：隗衍突厥部。奥衍突厥部。北唐左部。五国部。</p><p>乌古敌烈统军司：迭鲁敌烈部。戍隗乌石部：北敌烈部。</p><p>南府凡一十六部。</p><p>镇驻西南境：乙室部。</p><p>西南路招讨司：品部。迭达迭剌部。品达鲁虢部。乙典女直部。</p><p>西北路招讨司：楮特部。</p><p>东北路统军司：达马鼻古德部。</p><p>东北路女直兵马司：乙室奥隗部。</p><p>东京都部署司：楮特奥隗部。窈爪部。稍瓦部。曷术部。</p><p>戌倒塌岭：讹仆括部。</p><p>屯驻本境：撒里葛部。南唐古部。薛特部。</p>
<div class='pn'><p class='pre'>上一节：<a href='第四章-卷四-原文.html'>第四章-卷四</a></p><p class='next'>下一节：<a href='第六章-卷六-原文.html'>第六章-卷六</a></p></div></body>
</html>
