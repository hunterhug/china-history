<!DOCTYPE html>
<html>
<head>
    <meta charset="UTF-8">
  <meta name="viewport" content="width=device-width, initial-scale=1.0">
  <title>汉书-纪-第十一章-成帝纪-段译</title>
<style>
    a {
      text-decoration: none;
    }
  </style>
</head>

<body>
<div>
<div>
<p><a id='home' href="../../index.html">首页</a></p><p id='list'>汉书-纪<a href='../汉书.html#纪'>：目录</a></p>
</div>
<div class='pn'><p class='pre'>上一节：<a href='第十章-元帝纪-段译.html'>第十章-元帝纪</a></p><p class='next'>下一节：<a href='第十二章-哀帝纪-段译.html'>第十二章-哀帝纪</a></p></div>
</div>

<h1>第十一章-成帝纪<span style='font-size:small'> 段译</span><span style='font-size:small;padding-left:5px'> <a href='第十一章-成帝纪-原文.html'>原文</a></span><span style='font-size:small;padding-left:5px'> <a href='第十一章-成帝纪-译文.html'>译文</a></span></h1>
<p>孝成皇帝，元帝太子也。母曰王皇后。元帝在太子宫生甲观画堂，为世嫡皇孙。宣帝爱之，字曰太孙，常置左右。年三岁而宣帝崩，元帝即位，帝为太子。壮好经书，宽博谨慎。初居桂宫，上尝急召，太子出龙楼门，不敢绝驰道，西至直城门，得绝乃度，还入作室门。上迟之，问其故，以状对。上大说，乃著令，令太子得绝驰道云。其后幸酒，乐燕乐，上不以为能。而定陶恭王有材艺，母傅昭仪又爱幸，上以故常有意欲以恭王为嗣。赖侍中史丹护太子家，辅助有力，上亦以先帝尤爱太子，故得无废。</p><p style="color:#967d63;">孝成皇帝，是元帝的太子。母亲是王皇后，元帝为太子时，生成帝于宫中的彩画之堂，为嫡皇孙。宣帝十分喜爱，替他取字为太孙，经常置于膝下。年三岁而祖父宣帝去世，元帝继位，成帝立为太子。成年后好读经书，宽博谨慎。原先居于桂宫，元帝有时紧急召见，太子出龙楼门，不敢横穿天子所行的驰道，西至直城门，到城门前才横穿以过，又回头到作室门。元帝见迟到，询问原因，成帝将不敢穿越天子驰道而绕道的情况告知，元帝十分高兴，于是下令，说太子可以横越驰道。后来好酒贪杯寻欢作乐，元帝认为他无能，而定陶恭王多才多艺，其母傅昭仪又受宠，元帝有意立恭王为太子。赖侍中史显护太子家，辅助有力，而元帝又因宣帝特别喜欢太子，所以才免于废。</p><p>竟宁元年五月，元帝崩。六月已未，太子即皇帝位，谒高庙。尊皇太后曰太皇太后，皇后曰皇太后。以元舅侍中卫尉阳平侯王凤为大司马大将军，领尚书事。</p><p style="color:#967d63;">竟宁元年五月，元帝驾崩。六月二十二日，太子登皇帝位，参拜高祖庙。尊皇太后为太皇太后，皇后为皇太后。以大舅侍中卫尉阳平侯王凤为大司马、大将军，领尚书事。</p><p>乙未，有司言：“乘舆车、牛、马、禽兽皆非礼，不宜以葬。”奏可。</p><p style="color:#967d63;">七月二十八日，有关人员上言：“乘舆车、牛马、禽兽随葬都属非礼，不应随葬。”成帝同意。</p><p>七月，大赦天下。</p><p style="color:#967d63;">七月，大赦天下。</p><p>建始元年春正月乙丑，皇曾祖悼考庙灾。</p><p style="color:#967d63;">建始元年(公元前32年)正月初一日，皇曾祖悼考庙火灾。</p><p>立故河间王弟上郡库令良为王。</p><p style="color:#967d63;">立已故河间王弟上郡库令良为王。</p><p>有星勃于营室。</p><p style="color:#967d63;">有彗星出现在营室星区。</p><p>罢上林诏狱。</p><p style="color:#967d63;">罢免上林诏狱。</p><p>二月，右将军长史姚尹等使匈奴还，去塞百余里，暴风火发，烧杀尹等七人。官吏千石以下至二百石及宗室子有属籍者、三老、孝弟、力田、鳏、寡、孤、独钱、帛，各有差，吏民五十户牛、酒。</p><p style="color:#967d63;">二月，右将军长史姚尹等出使匈奴回国途中，离边塞百余里时，突然遭遇风暴火灾，烧死姚尹等七人。赏赐各侯王、丞相、将军、列侯、王太后、公主、王主、吏二千石黄金，宗室各官吏千石以下到二百石及宗室男子谱籍有名者、三老、孝悌力田、鳏寡孤独赏以钱帛，各有差等，赏吏民五十户牛酒若干。</p><p>诏曰：“乃者火灾降于祖庙，有星孛于东方，始正而亏，咎孰大焉！《书》云：‘惟先假王正厥事。’群公孜孜，帅先百寮，辅朕不逮。崇宽大，长和睦，凡事恕己，毋行苛刻。其大赦天下，使得自新。”</p><p style="color:#967d63;">下诏说：“前时火灾降于祖庙，彗星出现于东方，开始登基就被上天示警，过失是严重的！《尚书》说：‘古代至道之君遇灾，就正其德行以应天象。’望众公卿孜孜不倦，率领群僚，以辅朕的不足。崇尚宽大，提倡和睦，凡事推己及人，对人不要苛刻。现大赦天下，使犯人能改过自新。”</p><p>封舅诸吏光禄大夫关内侯王崇为安成侯。赐舅王谭、商、立、根、逢时爵关内侯。</p><p style="color:#967d63;">赐舅诸吏光禄大夫、关内侯王崇为安成侯。赐舅王谭、王商、王立、王根、王逢时爵为关内侯。</p><p>夏四月，黄雾四塞，博问公卿大夫，无有所讳。</p><p style="color:#967d63;">夏季四月，黄雾四塞，广问公卿大夫，望无所隐讳。</p><p>六月，有青蝇无万数集未央宫殿中朝者坐。</p><p style="color:#967d63;">六月，有数以万计的青蝇聚集在未央宫殿中朝臣的坐席上。</p><p>秋，罢上林宫、馆希御幸者二十五所。</p><p style="color:#967d63;">秋季，罢去上林宫馆希御幸处二十五处。</p><p>八月，有两月相承，晨见东方。</p><p style="color:#967d63;">八月，出现两个月亮上下相接，早晨在东方出现。</p><p>九月戊子，流星光烛地，长四五丈，委曲蛇形，贯紫宫。</p><p style="color:#967d63;">九月二十八日，流星光芒照地，长四五丈，委曲蛇形，贯于紫宫星区。</p><p>十二月，作长安南北郊，罢甘泉、汾阴祠。是日大风，拔甘泉畤中大木十韦以上。郡国被灾什四以上，毋收田租。</p><p style="color:#967d63;">十二月，在长安建南北郊祭之处，罢去甘泉、汾阴祭祠。此日起大风，拔甘泉寺中十围以上的大树。郡国有十分之四遭受风灾。免去灾区田租。</p><p>二年春正月，罢雍五畤。辛已，上始郊祀长安南郊。诏曰：“乃者徙泰畤、后士于南郊、北郊，朕亲饬躬，郊祀上帝。皇天报应，神光并见。三辅长无共张徭役之劳，赦奉郊县长安、长陵及中都官耐罪徒。减天下赋钱，算四十。”</p><p style="color:#967d63;">建始二年春（公元前31年）正月，罢去雍地五处祭祀天地之所。二十三日，成帝开始在长安南郊进行郊祭，下诏说：“前者迁移泰畤、后土于南郊、北郊，朕虔诚恭敬，郊祀上天，皇天报应，神光交现。三辅地区常年有供帐服役之劳，赦免奉郊祀的长安县、长陵县及中都官中判鬓须之罪的罪犯。减少天下的赋税钱，算赋减四十。”</p><p>闰月，以渭城延陵亭部为初陵。</p><p style="color:#967d63;">闰正月，以渭城延陵亭部为初陵。</p><p>二月，诏三辅内郡举贤良方正各一人。</p><p style="color:#967d63;">二月，诏令三辅内郡举荐贤良方正各一人。</p><p>三月，北宫井水溢出。</p><p style="color:#967d63;">三月，北宫井水涌出地面。</p><p>辛丑，上始祠后土于北郊。</p><p style="color:#967d63;">三月十四日，成帝开始在长安北郊祭祀后土。</p><p>丙午，立皇后许氏。</p><p style="color:#967d63;">三月十九日，立皇后许氏。</p><p>罢六厩、技巧官。</p><p style="color:#967d63;">罢去六厩、技巧官。</p><p>夏，大旱。</p><p style="color:#967d63;">夏，发生大的旱灾。</p><p>东平王宇有罪，削樊、亢父县。</p><p style="color:#967d63;">东平王宇有罪，削其封邑樊、亢父县。</p><p>秋，罢太子博望苑，以赐宗室朝请者。减乘舆厩马。</p><p style="color:#967d63;">秋，撤销太子博望苑，以此赐来京朝请的宗室。减少皇帝乘舆的厩马。</p><p>三年春三月，赦天下徒。赐孝弟、力田爵二级。诸逋租赋所振贷勿收。</p><p style="color:#967d63;">三年春三月，赦免天下囚徒。赏赐孝悌力田爵二级，对逃亡租赋所给予的赈贷免收。</p><p>秋，关内大水。</p><p style="color:#967d63;">秋，关内大水。</p><p>七月，虒上小女陈持弓闻大水至，走入横城门，阑入尚方掖门，至未央宫钩盾中。吏民惊上城。</p><p style="color:#967d63;">七月，羋上小女子陈持弓听说大水至，走入横城门，撞入宫廷的旁门，直到未央宫钅句盾官署中。吏民都惊奔上城。</p><p>九月，诏曰：“乃者郡国被水灾，流杀人民，多至千数。京师无故讹言大水至，吏民惊恐，奔走乘城。殆苛暴深刻之吏未息，元元冤失职者众。遣谏大夫林等循行天下。”</p><p style="color:#967d63;">九月，下诏说：“前者郡国遭受水灾，淹死的百姓多达千数。京师无故讹言大水将到，吏民惊恐，奔走登城。这可能是苛刻残暴的官吏结怨于百姓。百姓遭受冤屈而失去的甚多，因而造成这些讹言伪语。现派谏大夫林等循行天下。”</p><p>冬十二月戊申朔，日有蚀之。夜，地震未央宫殿中。诏曰：“盖闻天生众民，不能相治，为之立君以统理之。君道得，则草木、昆虫咸得其所；人君不德，谪见天地，灾异娄发，以告不治。朕涉道日寡，举错不中，乃戊申日蚀、地震，朕甚惧焉。公卿其各思朕过失，明白陈之。‘女无面从，退有后言。’丞相、御史与将军、列侯、中二千石及内郡国举贤良方正能直言极谏之士，诣公车，朕将览焉。”</p><p style="color:#967d63;">冬十二月初一，出现日偏食。夜，未央宫中地震。下诏说：“常闻天生众民，不能自治，就为之立君上以进行统理。君王得道，则草木昆虫都各得其所；人君无德，则天地见责，屡现灾异以告诫其不合治道。朕对君王之道涉猎太少，而举动与措施又多有不当。于是十二月一日，日蚀地震同时出现，朕深感惶恐。公卿应认真思考朕的过失，明白地为朕指出。《尚书》说过：‘你不要当面顺从唯唯，背后却有诽谤之言。’丞相、御史与将军、列侯、中二千石及中原地区郡国举荐贤良方正能直言极谏之士，到公车官署上书陈言，朕将亲览其书。”</p><p>越巂山崩。</p><p style="color:#967d63;">赵巂山崩。</p><p>四年春，罢中书宦官，初置尚书员五人。</p><p style="color:#967d63;">四年春，罢去中书宦官，开始设置尚书员五人。</p><p>夏四月，雨雪。</p><p style="color:#967d63;">夏四月，下雪。</p><p>五月，中谒者丞陈临杀司隶校尉辕丰于殿中。</p><p style="color:#967d63;">五月，中谒者丞陈临杀司隶校尉辕丰于殿中。</p><p>秋，桃、李实。大水，河决东郡金堤。冬十月，御史大夫尹忠以河决不忧职，自杀。</p><p style="color:#967d63;">秋，桃李结实。大水，黄河在东郡金堤溃决。冬十月，御史大夫尹忠因河决渎职，自杀。</p><p>河平元年春三月，诏曰：“河决东郡，流漂二州，校尉王延世堤塞辄平，其改元为河平。赐天下吏民爵，各有差。”</p><p style="color:#967d63;">河平元年(公元前28年)春三月，下诏说：“黄河决口于东郡，淹没兖、豫二州，校尉王延世堵口复堤而黄河归故道，其改元为‘河平’。赏赐天下吏民爵级，各有差等。”</p><p>夏四月己亥晦，日有蚀之，既。诏曰：“朕获保宗庙，战战栗栗，未能奉称。传曰：‘男教不修，阳事不得，则日为之蚀。’天著厥异，辜在朕躬。公卿大夫其勉，悉心以辅不逮。百寮各修其职，惇任仁人，退远残贼。陈朕过失，无有所讳。”大赦天下。</p><p style="color:#967d63;">夏四月三十日，日从偏食到全蚀。下诏说：“朕得以继承宗庙，战战栗栗，未能完满地履行自己的职责。《传》说：‘男教有亏，阳刚不振，就会出现日蚀。’天显异象，罪在朕躬。公卿大夫其勉力尽心，以匡正朕的过失。百僚都恪尽职守，重用贤人，摒弃奸邪，指出朕的过失，无所隐讳。”大赦天下。</p><p>六月，罢典属国并大鸿胪。</p><p style="color:#967d63;">六月，撤销典属国与大鸿胪机构。</p><p>秋九月，复太上皇寝庙园。</p><p style="color:#967d63;">秋九月，恢复太上皇寝庙陵园。</p><p>二年春正月，沛郡铁官治铁飞，语在《五行志》。</p><p style="color:#967d63;">二年春正月，沛郡铁官冶铁飞，其事记在《五行志》。</p><p>夏六月，封舅谭、商、立、根、逢时皆为列侯。</p><p style="color:#967d63;">夏六月，封舅王谭、王商、王立、王根、王逢时都为列侯。</p><p>三年春二月丙戌，犍为地震、山崩、雍江水，水逆流。</p><p style="color:#967d63;">三年春二月二十七日，犍为地震山崩，堵塞江水，水倒流。</p><p>秋八月乙卯晦，日有蚀之。</p><p style="color:#967d63;">秋八月三十日，出现日偏食。</p><p>光禄大夫刘向校中秘书。谒者陈农使，使求遗书于天下。</p><p style="color:#967d63;">光禄大夫刘向校理朝廷藏书，派谒者陈农，求遗书于天下。</p><p>四年春正月，匈奴单于来朝。</p><p style="color:#967d63;">四年春正月，匈奴单于来京朝见。</p><p>赦天下徒，赐孝弟、力田爵二级，诸逋租赋所振贷勿收。</p><p style="color:#967d63;">赦免天下囚徒，赏赐孝悌力田爵二级，对于逃避租赋所欠的赈贷免收。</p><p>二月，单于罢归国。</p><p style="color:#967d63;">二月，单于朝见后回国。</p><p>三月癸丑朔，日有蚀之。</p><p style="color:#967d63;">三月初一日，日偏食。</p><p>遣光禄大夫博士嘉等十一人行举濒河之郡水所毁伤困乏不能自存者，财振贷。其为水所流压死，不能自葬，令郡国给槥櫝葬埋。已葬者与钱，人二千。避水它郡国，在所冗食之，谨遇以文理，无令失职。举惇厚有行、能直言之士。</p><p style="color:#967d63;">遣光禄大夫博士嘉等十一人巡行于黄河两岸的郡国，了解因水患而无法生存的，根据情况予以赈贷。被水淹死、压死，不能自葬的，令郡国供给薄棺葬埋。已经葬埋的折钱付给，每人二千。逃水荒在外地的，由所在地散发粮食，要认真地登记与关心他们，不让他们失其常业。举荐敦厚有高行能直言的人。</p><p>壬申，长陵临泾岸崩，雍泾水。</p><p style="color:#967d63;">三月二十日，长陵临泾水处岸崩，壅塞泾水。</p><p>夏六月庚戌，楚王嚣薨。</p><p style="color:#967d63;">夏六月二十九日，楚王刘嚣去世。</p><p>山阳火生石中，改元为阳朔。</p><p style="color:#967d63;">山阳火生于石中，改元为阳朔。</p><p>阳朔元年春二月丁未晦，日有蚀之。</p><p style="color:#967d63;">阳朔元年春二月三十日，日偏蚀。</p><p>三月，赦天下徒。</p><p style="color:#967d63;">三月，赦免天下囚徒。</p><p>冬，京兆尹王章有罪，下狱死。</p><p style="color:#967d63;">冬，京兆尹王章有罪，下狱死。</p><p>二年春，寒。诏曰：“昔在帝尧，立羲、和之官，命以四时之事，令不失其序。故《书》云‘黎民于蕃时雍’，明以阴阳为本也。今公卿大夫或不信阴阳，薄而小之，所奏请多违时政。传以不知，周行天下，而欲望阴阳和调，岂不谬哉！其务顺四时月令。”</p><p style="color:#967d63;">二年春，寒。下诏说：“古代帝尧立羲、和二官，命他们掌天地四时的事，让生产与生活能按季节与时令的顺序进行。所以《尚书》说：‘众民能适应变化，保持雍和。’说明阴阳时令是十分重要的。今日公卿大夫有的不信阴阳，认为是轻小之事，有些奏章多不合月令。在位的都不懂阴阳时令，辗转相因，天下也都弄不清楚了。如此而指望阴阳和调，岂非荒谬？现令公卿大夫要注意顺应四时月令。”</p><p>三月，大赦天下。</p><p style="color:#967d63;">三月，大赦天下。</p><p>夏五月，除吏八百石、五百石秩。</p><p style="color:#967d63;">夏五月，减少吏八百石俸为六百石，五百石俸为四百石。</p><p>秋，关东大水，流民欲入函谷、天井、壶口、五阮关者，勿苛留。遣谏大夫博士分行视。</p><p style="color:#967d63;">秋，关东大水，逃荒百姓想进入函谷、天吉、壶口、五阮关的，不要阻止。派谏议大夫博士赴各地巡视。</p><p>八月甲申，定陶王康薨。</p><p style="color:#967d63;">八月二十二日，定陶王刘康去世。</p><p>九月，奉使者不称。诏曰：“古之立太学，将以传先王之业，流化于天下也。儒林之官，四海渊原，宜皆明于古今，温故知新，通达国体，故谓之博士。否则学者无述焉，为下所轻，非所以尊道德也。‘工欲善其事，必先利其器。’丞相、御史其与中二千石、二千石杂举可充博士位者，使卓然可观。”</p><p style="color:#967d63;">九月，有些奉命出使的官员不称其职。下诏说：“古往今来的朝廷之所以设立太学，是要求用以广传先王的功业，弘扬其教化于天下的。儒林的官员，要求学识渊博，应能博古通今，温故知新，运用理论来解答国家当前的主要问题，所以才称之为博士。否则学者在学识上没有什么精辟之论，就会受到人们的轻视，这就达不到尊重知识与道德的目的。《论语》说：‘工欲善其事，必先利其器。’丞相、御史以及中二千石、二千石荐举可充任博士位的人选，使其作用与地位卓然可观。”</p><p>是岁，御史大夫张忠卒。</p><p style="color:#967d63;">这年，御史大夫张忠去世。</p><p>三年春三月壬戌，陨石东郡，八。</p><p style="color:#967d63;">三年春三月七日，东郡陨石，八块。</p><p>夏六月，颍川铁官徒申屠圣等百八十人杀长吏，盗库兵，自称将军，经历九郡。遣丞相长史、御史中丞逐捕，以军兴从事，皆伏辜。</p><p style="color:#967d63;">夏六月，颍川铁官役夫申屠圣等一百八十人杀死长吏，盗出武库兵器，自称将军，横行九郡。派丞相长史、御史中丞进行追捕，用军队围剿，都斩首伏罪。</p><p>秋八月丁已，大司马、大将军王凤薨。</p><p style="color:#967d63;">秋八月三十日，大司马大将军王凤去世。</p><p>四年春正月，诏曰：“夫《洪范》八政，以食为首，斯诚家给刑错之本也。先帝劭农，薄其租税，宠其强力，令与孝弟同科。间者，民弥惰怠，乡本者少，趋末者众，将何以矫之？方东作时，其令二千石勉劝农桑，出入阡陌，致劳来之。《书》不云乎？‘服田力啬，乃亦有秋。’其勖之哉！”</p><p style="color:#967d63;">四年春正月，下诏说：“《尚书&#183;洪范》八政，以食为首。因为它是家庭自足与人不犯禁的根本。先帝劝勉农事，薄收赋税，奖励力田的人，让其与孝悌同等。近来，农民愈趋怠惰，安心农业的少，从事经商的多，这将如何进行矫正呢？当春耕时，特令二千石劝勉农桑，要深入到农田上去，鼓励农民努力从事农业生产。《尚书》不是说过吗？‘全力投入耕耘，方有秋天的收获。’都应努力呀！”</p><p>二月，赦天下。</p><p style="color:#967d63;">二月，大赦天下。</p><p>秋九月壬申，东平王宇薨。</p><p style="color:#967d63;">秋九月十六日，东平王刘宇去世。</p><p>闰月壬戌，御史大夫于永卒。</p><p style="color:#967d63;">闰十二月初七日，御史大夫于永去世。</p><p>鸿嘉元年春二月，诏曰：“朕承天地，获保宗庙，明有所蔽，德不能绥，刑罚不中，众冤失职，趋阙告诉者不绝。是以阴阳错谬，寒暑失序，日月不光，百姓蒙辜，朕甚闵焉。《书》不云乎？‘即我御事，罔克耆寿，咎在厥躬。’方春生长时，临遣谏大夫理等举三辅、三河、弘农冤狱。公卿大夫、部刺史明申敕守、相，称朕意焉。其赐天下民爵一级，女子百户牛、酒，加赐鳏、寡、孤、独、高年帛。逋贷未入者勿收。”壬午，行幸初陵，赦作徒。以新丰戏乡为昌陵县，奉初陵，赐百户牛、酒。</p><p style="color:#967d63;">鸿嘉元年春二月，下诏说：“朕承天地之恩，得保祖宗祠庙，明不足详察民情，德不足以绥定四方。刑罚失当，不少人含冤失其常业，到朝廷上访上诉者不绝。是以阴阳错谬，寒暑失序，日月无光，百姓遭灾，朕深为不安。《尚书》不是说过吗？‘在我主持国政时，没有老臣贤者进行辅弼，这是我自己的过失。’目前正是春耕季节，特派谏大夫理等察举三辅、三河、弘农冤狱。公卿大夫、部刺史应谕郡守国相，要不负朕对他们的重托。现赏赐天下民爵一级，女子百户牛酒若干，加赐鳏寡孤独高年帛若干，逃贷未交的免收。”二月二十八日，成帝驾临于初陵，赦免在初陵服役的罪徒。划新丰县的戏乡为昌陵县，以奉初陵，每百户赏赐牛酒若干。</p><p>上始为微行出。</p><p style="color:#967d63;">成帝开始著平民衣，带少量随从单骑出入市里。</p><p>冬，黄龙见真定。</p><p style="color:#967d63;">冬，黄龙在真定出现。</p><p>二年春，行幸云阳。</p><p style="color:#967d63;">二年春，驾临于云阳。</p><p>三月，博士行饮酒礼，有雉蜚集于庭，历阶升堂而雊，后集诸府，又集承明殿。</p><p style="color:#967d63;">三月，博士行饮酒礼，有雉鸡飞集于殿庭，历阶升堂而群声呼叫，后集栖于各府署上，又集栖于承明殿上。</p><p>诏曰：“古之选贤，傅纳以言，明试以功。故官无废事，下无逸民，教化流行，风雨和时，百谷用成，众庶乐业，咸以康宁。朕承鸿业十有余年，数遭水、旱、疾疫之灾，黎民娄困于饥寒，而望礼义之兴，岂不难哉！朕既无以率道，帝王之道日以陵夷，意乃招贤选士之路郁滞而不通与，将举者未得其人也？其举敦厚有行义、能直言者，冀闻切言嘉谋，匡朕之不逮。”</p><p style="color:#967d63;">下诏说：“古代选拔贤才，首先听取他敷陈见解，然后予以试用来考察他的能力，所以官吏的效率很高，人才也不会埋没，教化流行，风调雨顺，谷物丰收，人民安居乐业，大众康泰安宁。朕继承大业十有余年，屡逢水旱瘟疫之灾，黎民经常受困于饥寒，如此而希望百姓兴礼义知荣辱，那将是何等困难！朕无能进行领导，以致帝王之道日趋衰微，朕再三思考：这是招贤选士的道路阻塞不通呢？还是举荐的人名不副实呢？望举荐敦厚有德行能直言的人才，希望听到他们的深刻的见解与良好的谋略，以匡辅朕的不足。”</p><p>夏，徒郡国豪杰赀五百万以上五千户于昌陵。赐丞相、御史、将军、列侯、公主、中二千石冢地、第宅。</p><p style="color:#967d63;">夏，迁移郡国豪家资财在五百万以上的五千户到昌陵。赏赐丞相、御史、将军、列侯、公主、中二千石在昌陵以墓地房屋。</p><p>六月，立中山宪王孙云客为广德王。</p><p style="color:#967d63;">六月，立中山宪王孙刘云客为广德王。</p><p>三年夏四月，赦天下。令吏民得买爵，贾级千钱。</p><p style="color:#967d63;">三年夏四月，赦免天下。令吏民可以买爵，每级价一千钱。</p><p>大旱。</p><p style="color:#967d63;">发生大的旱灾。</p><p>秋八月乙卯，孝景庙阙灾。</p><p style="color:#967d63;">秋八月十五日，孝景帝庙门发生火灾。</p><p>冬十一月甲寅，皇后许氏废。</p><p style="color:#967d63;">冬十一月十七日，皇后许氏被废。</p><p>广汉男子郑躬等六十余人攻官寺，篡囚徒，盗库兵，自称山君。</p><p style="color:#967d63;">广汉男子郑躬等六十余人攻打官署，放出囚徒，盗取兵库武器，自称山君。</p><p>四年春正月，诏曰：“数敕有司，务行宽大，而禁苛暴，讫今不改。一人有辜，举宗拘系，农民失业，怨恨者众，伤害和气，水旱为灾，关东流冗者众，青、幽、冀部尤剧，朕甚痛焉。未闻在位有恻然者，孰当助朕忧之！已遣使者循行郡国。被灾害什四以上，民赀不满三万，勿出租赋。逋贷未入，皆勿收。流民欲入关，辄籍内。所之郡国，谨遇以理，务有以全活之。思称朕意。”</p><p style="color:#967d63;">四年春正月，下诏说：“多次指示有关机构，要务行宽大，禁止苛暴刑罚，而至今不改。一人犯罪，全族拘系，农民失其常业，怨恨者多，由此而伤害天地的和谐之气，水旱为灾，关东流散者甚多，青州、幽州、冀州更为严重，朕甚为痛心。而却未听见在位公卿对此而表示难过的，谁能与朕分忧啊！已派遣使者到各地检查，凡属灾害在四成以上，百姓的资产不满三万，可不出租赋。逃避税赋未交的，都予免收。流民要想入关，登记后就允许进入。流民所到的郡国，要给予关心和引导，要保证不因冻饿而死一人。望理解朕的心意。”</p><p>秋，勃海、清河河溢，被灾者振贷之。</p><p style="color:#967d63;">秋，勃海、清河发生水灾，对受灾地区给予赈贷。</p><p>冬，广汉郑躬等党与浸广，犯历四县，众且万人。拜河东都尉赵护为广汉太守，发郡中及蜀郡合三万人击之。或相捕斩，除罪。旬月平，迁护为执金吾，赐黄金百斤。</p><p style="color:#967d63;">冬，广汉郑躬等党羽逐渐发展，攻打四县，众达万人。封河东都尉赵护为广汉太守，征调广汉郡中及蜀郡的兵丁共三万人进行围剿。并号召郑躬所部如在内部互相捕斩，可以将功抵罪。十天半月就平定了，升赵护为执金吾官，赐黄金八百斤。</p><p>永始元年春正月癸丑，太官凌室火。戊午，戾后园阙火。</p><p style="color:#967d63;">永始元年春正月二十二日，太官凌室发生火灾。二十七日，戾后园正门也发生火灾。</p><p>夏四月，封婕妤赵氏父临为成阳侯。</p><p style="color:#967d63;">夏四月，封婕妤赵氏父赵临为成阳侯。</p><p>五月，封舅曼子侍中骑都尉光禄大夫王莽为新都侯。</p><p style="color:#967d63;">五月，封舅父王曼之子侍中骑都尉、光禄大夫王莽为新都侯。</p><p>六月丙寅，立皇后赵氏。大赦天下。</p><p style="color:#967d63;">六月七日，立皇后赵氏。大赦天下。</p><p>秋七月，诏曰：“朕执德不固，谋不尽下，过听将作大匠万年言昌陵三年可成。作治五年，中陵、司马殿门内尚未加功。天下虚耗，百姓罢劳，客土疏恶，终不可成。朕惟其难，怛然伤心。夫‘过而不改，是谓过矣’。其罢昌陵，及故陵勿徒吏民，令天下毋有动摇之心。”立城阳孝王子俚为王。</p><p style="color:#967d63;">秋七月，下诏说：“朕立德的决心不够，不能充分与臣下集思广益，过分地听信将作大匠解万年所讲的昌陵三年可以建成。兴建了五年，中陵、司马殿门尚未动工，而国库耗资巨大。百姓疲劳不堪，从异地运来筑陵的客土土质疏松杂乱，终难将昌陵建成。朕想到工程如此劳民伤财，就怛然伤心。古人说‘有过不改，小过就会成为大过。’现决定昌陵停建，原定迁五千户于昌陵的也不再迁徙了，让天下不产生离乡背井的动摇之心。”立城阳王子刘俚为王。</p><p>八月丁丑，太皇太后王氏崩。</p><p style="color:#967d63;">八月十九日，太皇太后王氏去世。</p><p>二年春正月己丑，大司马车骑将军王音薨。</p><p style="color:#967d63;">二年春正月初三日，大司马车骑将军王音去世。</p><p>二月癸未夜，星陨如雨。乙酉晦，日有蚀之。诏曰：“乃者，龙见于东莱，日有蚀之。天著变异，以显朕邮，朕甚惧焉。公卿申敕百寮，深思天诫，有可省减便安百姓者，条奏。所振贷贫民，勿收。”又曰：“关东比岁不登，吏民以义收食贫民、入谷物助县官振赡者，已赐直，其百万以上，加赐爵右更，欲为吏，补三百石，其吏也，迁二等。三十万以上，赐爵五大夫，吏亦迁二等，民补郎。十万以上，家无出租赋三岁。万钱以上，一年。”</p><p style="color:#967d63;">二月二十八日，星陨如雨。三十日，日偏食。下诏说：“前时，龙现于东莱，日偏食，上天显示变异，以彰朕的过失，朕深为惶恐。公卿大臣要晓谕群僚，严肃思考上天所显示的警戒。对于能够省减赋役以方便百姓的意见，可以逐条上奏。所借贷给贫民的钱粮，免收。”又说：“关东几年歉收，有的吏民出于大义施舍粮食给贫民，或者献出谷物帮助县官赈赡的，官家应按价还钱。数在百万以上的，加赐爵级为右更，如先已为吏补三百石，则官升二级。数在三十万以上，赐爵为五大夫，原已为吏的官升二级，普通百姓补为郎官。数在十万以上的，三年免出租赋。在万钱以上的，免出租赋一年。”</p><p>冬十一月，行幸雍，祠五畤。</p><p style="color:#967d63;">冬十一月，驾临雍地，祭祀五畤。</p><p>十二月，诏曰：“前将作大匠万年知昌陵卑下，不可为万岁居，奏请营作，建置郭邑，妄为巧作，积土增高，多赋敛徭役，兴卒暴之作。卒徒蒙辜，死者连属，百姓罢极，天下匮谒。常侍闳前为大司农中丞，数奏昌陵不可成。侍中卫尉长数白宜早止，徙家反故处。朕以长言下闳章，公卿议者皆合长计。长首建至策，闳典主省大费，民以康宁。闳前赐爵关内侯，黄金百斤。其赐长爵关内侯，食邑千户，闳五百户。万年佞邪不忠，毒流众庶，海内怨望，至今不息，虽蒙赦令，不宜居京师。其徙万年敦煌郡。”</p><p style="color:#967d63;">十二月，下诏说：“以前将作大匠解万年明知昌陵地势低下，不可以为皇帝陵墓之地，却奏请在此地营造陵墓，并建立奉陵的城邑，妄为巧诈，从外地运土来增高地基，浪费财力人力，仓促上马与急于求成，以致参加兴建的卒徒遭受折磨，造成大量死亡。百姓疲劳已极，国库耗费一空。常侍王闳前为大司农中丞，多次上奏说昌陵不可能建成。侍中尉淳于长几次建议说应早日停建，并将已迁徙户返回原籍。朕因淳于长的建议而将王闳的奏章下发给公卿讨论，公卿讨论后认识都与淳于长一致。淳于长首建正确之策，王闳主管钱谷与雇佣而减少其损失浪费，使百姓得以康宁。前已赐王闳爵为关内侯，黄金百斤。现赐淳于长爵为关内侯，食邑千户，王闳五百户。解万年谄佞不忠，坑害百姓，怨声载道，至今不息。虽赦其罪，但不应居于京师，现决定将解万年迁徙到敦煌郡。”</p><p>是岁，御史大夫王骏卒。</p><p style="color:#967d63;">本年，御史大夫王骏去世。</p><p>三年春正月乙卯晦，日有蚀之。诏曰：“天灾仍重，朕甚惧焉。惟民之失职，临遣太中大夫嘉等循行天下，存问耆老，民所疾苦。其与剖刺史举惇朴逊让有行义者各一人。”</p><p style="color:#967d63;">三年春正月三十日，出现日偏食。下诏说：“天灾多次出现，朕深感惶恐。担心百姓失其常业，特派遣大中大夫嘉等人循行于天下，询问年老德厚的人，了解民间的疾苦。可会同部刺史举荐淳朴逊让有德行的各一人。”</p><p>冬十月庚辰，皇太后诏有司复甘泉泰畤、汾阴后土、雍五畤、陈仓陈宝祠。语在《郊祀志》。</p><p style="color:#967d63;">冬十月初五日，皇太后令有关机构恢复甘泉泰畤、汾阴后土、雍五畤、陈仓陈宝祠。其事记在《郊祀志》中。</p><p>十一月，尉氏男子樊并等十三人谋反，杀陈留太守，劫略吏民，自称将军。徒李谭等五人共格杀并等，皆封为列侯。</p><p style="color:#967d63;">十一月，尉氏县男子樊并等十三人谋反，杀死陈留太守，劫掠吏民，自称为将军。罪徒李谭等五人奋力杀死樊并等，都封为列侯。</p><p>十二月，山阳铁官徒苏令等二百二十八人攻杀长吏，盗库兵，自称将军，经历郡国十九，杀东郡太守、汝南都尉。遣丞相长史、御史中丞持节督趣逐捕。汝南太守严讠斤捕斩令等。近为大司农，赐黄金百斤。</p><p style="color:#967d63;">十二月，山阳铁官役徒苏令等二百二十八人攻杀长吏，盗出军库武器，自称将军，攻掠郡国十九，杀死东郡太守、汝南都尉。朝廷派丞相长史、御史中丞持符节督促追捕，汝南太守严讠斤捕斩苏令等人。升严讠斤为大司农，赐黄金五百斤。</p><p>四年春正月，行幸甘泉，郊泰畤，神光降集紫殿。大赦天下。赐云阳吏民爵，女子百户牛、酒、鳏、寡、孤、独、高年帛。</p><p style="color:#967d63;">四年春正月，驾临甘泉，郊祭泰畤。神光下降出现在紫殿，大赦天下，赏赐云阳吏民爵位，女子每百户牛酒若干，鳏寡孤独高年帛若干。</p><p>三月，行幸河东，祠后士，赐吏民如云阳，行所过无出田租。</p><p style="color:#967d63;">三月，驾临河东，祭祀后土，赏赐吏民与云阳相同，御驾经过的地方不出田租。</p><p>夏四月癸未，长乐临华殿、未央宫东司马门皆灾。</p><p style="color:#967d63;">夏四月十一日，长乐临华殿、未央宫东司马门都发生火灾。</p><p>六月甲午，霸陵园门阙灾。出杜陵诸未尝御者归家。诏曰：“乃者，地震京师，火灾娄降，朕甚惧之。有司其悉心明对厥咎，朕将亲览焉。”</p><p style="color:#967d63;">六月二十三日，霸陵园正门火灾。将杜陵的还未入宫的姬妾遣返回籍。下诏说：“前者，地震京师，火灾屡现，朕甚为惶恐。望有关大臣尽心指出朕的过失，朕将亲自阅读奏章。”</p><p>又曰：“圣王明礼制以序尊卑，异车服以章有德，虽有其财，而无其尊，不得逾制，故民兴行，上义而下利。方今世俗奢僭罔极，靡有厌足。公卿列侯亲属近臣，四方所则，未闻修身遵礼，同心忧国者也。或乃奢侈逸豫，务广第宅，治园池，多畜奴婢，被服绮縠，设钟鼓，备女乐，车服、嫁娶、葬埋过制。吏民慕效，浸以成俗，而欲望百姓俭节，家给人足，岂不难哉！《诗》不云乎？‘赫赫师尹，民具尔瞻。’其申敕有司，以渐禁之。青、绿民所常服，且勿止。列侯近臣，各自省改。司隶校尉察不变者。”</p><p style="color:#967d63;">诏书又说：“古代圣王规定礼制以序尊卑，标志车服以表彰有德。虽有钱财，而无其尊，不得逾越礼制。所以人民注重自己的德行，重义而轻利。当今世俗奢侈与僭越无度，不知满足。公卿列侯与亲属近臣，是四方吏民的表率，这些人中很少听说能修身遵礼，同心忧国的。有的挥霍无度，贪图安逸，一心地去广置田宅，兴修别墅，畜奴养婢，穿绫着缎，庭设钟鼓，家列女乐，车服与嫁娶埋葬都逾越礼制，吏民羡慕而仿效，逐渐形成一种挥霍浪费的陋习，如此而期望百姓节俭，以保证衣食无缺，那将是何等困难啊！《诗》不是说过吗？‘威仪赫赫的太师，百姓都瞻仰着你啦！’现特谕有关机构，对此奢侈逾制之风要约束禁止。而青绿二色是民的常服，不必禁。列侯近臣应自我反省并及时改正，司隶校尉要查处那些有禁不止的人。”</p><p>秋七月辛未晦，日有蚀之。</p><p style="color:#967d63;">秋七月三十日，日偏食。</p><p>元延元年春正月己亥朔，日有蚀之。</p><p style="color:#967d63;">元延元年(前12)正月初一，日偏食。</p><p>三月，行幸雍，祠五畤。</p><p style="color:#967d63;">三月，驾临雍地，祭祀五畤。</p><p>夏四月丁酉，无云有雷，声光耀耀，四面下至地，昏止。赦天下。</p><p style="color:#967d63;">夏四月初一，无云有雷，电光闪耀，从四面八方直到地下，黄昏才止。赦天下。</p><p>秋七月，有星孛于东井。诏曰：“乃者，日蚀、星陨，谪见于天，大异重仍。在位默然，罕有忠言。今孛星见于东井，朕甚惧焉。公卿大夫、博士、议郎其各悉心，惟思变意，明以经对，无有所讳。与内郡国举方正能直言极谏者各一人，北边二十二郡举勇猛知兵法者各一人。”</p><p style="color:#967d63;">秋七月，彗星出现于东井星区。下诏说：“前者，日蚀星陨，上天见责，天地的变异不断，而在位的公卿默然，很少进以忠言。今日彗星出现于东井，朕深为恐惧。公卿大夫、博士、议郎都应理解朕的苦心。认真思考天地变异的原因，明白地对朕指出，不要有所隐讳；要与中原各郡国荐举品行方正能直言极谏的各一人。边部边区二十二郡举荐勇猛而知兵法的各一人。”</p><p>封萧相国后喜为酂侯。</p><p style="color:#967d63;">封萧何相国之后萧喜为酂侯。</p><p>冬十二月辛亥，大司马大将军王商薨。</p><p style="color:#967d63;">冬十一月十八日，大司马大将军王商去世。</p><p>是岁，昭仪赵氏害后宫皇子。</p><p style="color:#967d63;">本年，昭仪赵氏害死后宫皇子。</p><p>二年春正月，行幸甘泉，郊泰畤。</p><p style="color:#967d63;">二年春正月，驾临甘泉，郊祭泰畤。</p><p>三月，行幸河东，祠后土。</p><p style="color:#967d63;">三月，驾临河东，祭祀后土。</p><p>夏四月，立广陵孝王子守为王。</p><p style="color:#967d63;">夏四月，立广陵孝王子刘守为王。</p><p>冬，行幸长杨宫，从胡客大校猎。宿萯阳宫，赐从官。</p><p style="color:#967d63;">冬，驾临长杨宫，与来京朝见的胡客检阅军事演习，宿于艹负阳宫，对随从官员进行赏赐。</p><p>三年春正月丙寅，蜀郡岷山崩，雍江三日，江水竭。</p><p style="color:#967d63;">三年春正月初十日，蜀郡岷山崩陷，堵塞江水三日，下流江水断流。</p><p>二月，封侍中卫尉淳于长为定陵侯。</p><p style="color:#967d63;">二月，封侍中尉淳于长为定陵侯。</p><p>三月，行幸雍，祠五畤。</p><p style="color:#967d63;">三月，驾临于雍，祭祀五畤。</p><p>四年春正月，行幸甘泉，郊泰畤。</p><p style="color:#967d63;">四年春正月，驾临甘泉，祭祀泰畤。</p><p>二月，罢司隶校尉官。</p><p style="color:#967d63;">二月，罢免司隶校尉官。</p><p>三月，行幸河东，祠后土。</p><p style="color:#967d63;">三月，驾临河东，祭祀后土。</p><p>甘露降京师，赐长安民牛、酒。</p><p style="color:#967d63;">甘露降于京师，赏赐长安百姓牛酒。</p><p>绥和元年春正月，大赦天下。</p><p style="color:#967d63;">绥和元年春正月，大赦天下。</p><p>二月癸丑，诏曰：“朕承太祖鸿业，奉宗庙二十五年，德不能绥理宇内，百姓怨恨者众。不蒙天晁，至今未有继嗣，天下无所系心。观于往古近事之戒，祸乱之萌，皆由斯焉。定陶王欣于朕为子，慈仁孝顺，可以承天序，继祭祀。其立欣为皇太子。封中山王舅谏大夫冯参为宜乡侯，益中山国三万户，以慰其意。赐诸侯王、列侯金，天下当为父后者爵，三老、孝弟、力田帛，各有差。”</p><p style="color:#967d63;">二月初九日，下诏说：“朕继承太祖鸿业，奉祖宗宗庙已二十五年，薄德不足以安定四海，百姓怨望者多，得罪于上天，至今未生太子，天下无仰盼的核心。从古往今来的历史教训来看，祸乱的始生，多因继承人的问题而引起。定陶王欣是朕的嗣子，慈仁孝顺，可以承天序，继祭祀。现决定立欣为太子。封中山王舅谏大夫冯参为宜乡侯，增加中山国三万户，以安慰其意。赏赐各侯王、列侯黄金，天下为父的继承人的赐以爵级、三老、孝悌力田赏赐各有差别。”</p><p>又曰：“盖闻王者必存二王之后，所以通三统也。昔成汤受命，列为三代，而祭祀废绝。考求其后，奠正孔吉。其封吉为殷绍嘉侯。”三月，进爵为公，及周承休侯皆为公，地各百里。</p><p style="color:#967d63;">诏书又说：“曾闻王者必存前朝二王的后代，连同今王本身以象征天、地、人三统。昔商汤王开国为帝，列为夏、商、周三代，而后来祭祀废绝。现考求其后代，只有孔吉为正，特封孔吉为殷绍嘉侯。”三月，进孔吉爵为公，同与周承休侯都为公，辖地各百里。</p><p>行幸雍，祠五畤。</p><p style="color:#967d63;">驾临雍地，祭祀五畤。</p><p>夏四月，以大司马票骑将军为大司马，罢将军官。御史大夫为大司空，封为列侯。益大司马、大司空奉如丞相。</p><p style="color:#967d63;">夏四月，以大司马骠骑将军为大司马，罢去将军官。御史大夫为大司空，封为列侯。增加大司马，大司空的俸禄与丞相相同。</p><p>秋八月庚戌，中山王兴薨。</p><p style="color:#967d63;">秋八月初九日，中山王刘兴去世。</p><p>冬十一月，立楚孝王孙景为定陶王。</p><p style="color:#967d63;">冬十一月，立楚孝王之孙刘景为定陶王。</p><p>定陵侯淳于长大逆不道，下狱死。廷尉孔光使持节赐贵人许氏药，饮药死。</p><p style="color:#967d63;">定陵侯淳于长大逆不道，下狱赐死。廷尉孔光为使持节赐前所废皇后许氏毒药酒，饮药酒而死。</p><p>十二月，罢部刺史，更置州牧，秩二千石。</p><p style="color:#967d63;">十二月，罢去部刺史，改设州牧，禄为二千石。</p><p>二年春正月，行幸甘泉，郊泰畤。</p><p style="color:#967d63;">二年春正月，驾临甘泉，郊祭泰山。</p><p>二月壬子，丞相翟方进薨。</p><p style="color:#967d63;">二月十三日，丞相翟方进去世。</p><p>三月，行幸河东，祠后土。</p><p style="color:#967d63;">三月，驾临河东，祭祀后土。</p><p>丙戌，帝崩于未央宫。皇太后诏有司复长安南北郊。四月己卯，葬延陵。</p><p style="color:#967d63;">三月十八日，成帝驾崩于未央宫。皇太后诏令有关机构恢复长安南北郊。四月十一日，葬于延陵。</p><p>赞曰：臣之姑充后宫为婕妤，父子昆弟侍帷幄，数为臣言：成帝善修容仪，升车正立，不内顾，不疾言，不亲指，临朝渊嘿，尊严若神，可谓穆穆天子之容者矣！博览古今，容受直辞。公卿称职，奏议可述。遭世承平，上下和睦。然湛于酒色，赵氏乱内，外家擅朝，言之可为於邑。建始以来，王氏始执国命，哀、平短祚，莽遂篡位，盖其威福所由来者渐矣！</p><p style="color:#967d63;">班固评论：臣的姑母充成帝后宫为婕妤，父子兄弟在接待与侍奉她时，她多次对臣讲成帝十分注意仪表。上车正立，端坐前视，不动声色，不指手画脚，临朝严肃深沉，如同神明，可称为穆穆天子的容仪！博古通今，采纳直言。公卿称职，其奏议文采斐然可观，逢升平盛世，上下和睦。但由于沉于酒色，赵飞燕姊妹乱于内宫，王氏外戚专擅朝政，说起来是令人叹息的。从建始纪元以来，王氏开始操纵国柄，哀帝与平帝在位时间不长，王莽得以篡位，大概王家的威福是从成帝开始逐步形成的。</p>
<div class='pn'><p class='pre'>上一节：<a href='第十章-元帝纪-段译.html'>第十章-元帝纪</a></p><p class='next'>下一节：<a href='第十二章-哀帝纪-段译.html'>第十二章-哀帝纪</a></p></div></body>
</html>
